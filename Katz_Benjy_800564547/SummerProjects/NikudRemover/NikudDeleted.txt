פרקי דרבי אליעזר פרק א 
====================== 
@@@פרקי דרבי אליעזר פרק א@@@ 
(א) מעשה ברבי אליעזר בן הורקנוס, שהיו לאביו חורשים,(ב) והיו חורשין על גבי המענה, והוא היה חורש בטרשין,(ג) ישב לו והיה בוכה. אמר לו אביו מפני מה אתה בוכה,(ד) שמא מצטער אתה שאתה חורש בטרשין, עכשיו אתה חורש על גבי המענה. ישב לו על גבי המענה והיה בוכה. אמר לו מפני מה אתה בוכה,(ה) שמא מצטער אתה שאתה חורש על גבי המענה. אמר לו לאו, ולמה אתה בוכה, אמר לו שאני מבקש ללמוד תורה, אמר לו(ו) והלא בן עשרים ושמונה שנים אתה(ז) ואתה מבקש ללמוד תורה,(ח) אלא קח לך אישה ותוליד לך בנים(ט) ואתה מוליכן לבית הספר.(י) עשה שתי שבתות ולא טעם כלום,(יא) עד שנגלה לו אלייהו זכור לטוב(יב) ואמר לו, בן הורקנוס(יג) למה אתה בוכה, אמר לו מפני שאני מבקש ללמוד תורה, אמר לו אם אתה מבקש ללמוד תורה, ויעלה לירושלים אצל רבן יוחנן בן זכאי. עמד והלך אצל רבן יוחנן בן זכאי, ישב לו והיה בוכה, אמר לו מפני מה אתה בוכה, אמר לו מפני שאני מבקש ללמוד תורה.(יד) אמר לו בן מי אתה, ולא הגיד לו,(טו) אמר לו מימיך לא למדת קריאת שמע ולא תפילה ולא ברכת המזון,(טז) אמר לו לאו, אמר לו(יז) עמוד ואלמדך שלושתן.(יח) ישב והיה בוכה, אמר לו בני מפני מה אתה בוכה, אמר לו שאני מבקש ללמוד תורה.(יט) והיה אומר לו שתי הלכות(כ) כל ימי השבוע והיה חוזר לו עליהן(כא) ומדבקן.(כב) עשה שמונה ימים(כג) ולא טעם כלום(כד) עד שעלה ריח פיו לפני רבן יוחנן בן זכאי,(כה) והעמידו מלפניו. ישב והיה בוכה, אמר לו מפני מה אתה בוכה, אמר לו מפני שהעמדתני מפניך כאדם(כו) שמעמיד מלפניו מוכה שחין. אמר לו בני(כז) כשם שעלה ריח פיך מלפני,(כח) כך יעלה ריח חוקי תורה מפיך לשמיים. אמר לו בני, בן מי אתה, אמר לו, בן הורקנוס אני, אמר לו והלא(כט) בן גדולי עולם אתה, ולא היית(ל) מגיד לי. אמר לו חייך, היום אתה סועד אצלי,(לא) אמר לו כבר סעדתי אצל אכסניא שלי, אמר לו ומי הוא אכסניא שלך, אמר לו, רבי יהושוע בן חנניה ורבי יוסי הכוהן. שלח ושאל אכסניא שלו אמר להם אצלכם סעד אליעזר היום, אמרו לו לאו, והלא יש לו שמונה ימים שלא טעם כלום.(לב) אחרי כן הלכו רבי יהושוע בן חנניה ורבי יוסי הכוהן ואמרו לרבן יוחנן בן זכאי, הרי יש לו שמונה ימים שלא טעם כלום. 

@@@פרקי דרבי אליעזר פרק ה@@@ 
בשלישי(א) היתה הארץ(ב) מישור כבקעה,(ג) והיו המים מכסים על פני כל הארץ. וכשיצא הדיבור(ד) מפי הגבורה יקוו המים [בראשית א, ט],(ה) עלו מקצות הארץ ההרים והגבעות(ו) ונתפזרו על פני כל הארץ,(ז) ונעשים עמקים על תוכה של ארץ, ונתגלגלו המים ונקוו לעמקים, שנאמר [שם י] ולמקוה המים קרא ימים.(ח) מיד נתגאו המים ועלו לכסות הארץ כבתחילה, עד שגער בהם הקדוש ברוך הוא(ט) וכבשן ונתנן תחת כפות רגליו(י) ומדדן בשעלו,(יא) שלא להוסיף ולא לגרוע.(יב) ועשה חול גבול לים,(יג) כאדם שהוא עושה גדר לכרמו.(יד) וכשהן עולין ורואין את החול לפניהם חוזרין לאחוריהם, שנאמר [ירמיה ה, כב] האותי לא תיראו נאם ה' אם מפני לא תחילו אשר שמתי חול גבול לים:(טו) ועד שלא נקוו המים נבראו המאורות ותהומות.(טז) ואלו הן התהומות, אלו שמתחת לארץ,(יז) שהארץ על התהומות , כאניה(יח) שהיא צפה בלב ים, כך הארץ  על המים, שנאמר [תהלים קלו, ו] לרוקע הארץ על המים.(יט) ופתח לגן עדן פתח בה,(כ) והוציא ממנה נטועים על פני כל הארץ, כל מיני עץ אילן עושה פרי למינו,(כא) וכל מין עשב ודשא נטע מהם,(כב) ובהם זרעם על הארץ, שנאמר [בראשית א, יא] אשר זרעו בו על הארץ וגו'.(כג) וערך שולחן  עד שלא נברא העולם,(כד) שנאמר [תהלים כג, ה] תערוך לפניי שולחן.(כה) וכל המעיינות עולין מן התהומות להשקות כל הברייות: רבי יהושע אומר(כו) עובייה של ארץ מהלך שישים שנה. ותהום אחד שהוא(כז) אצל גיהנם נובע ומוציא מים חמים(כח) תענוג לבני אדם: אמר רבי יהודה,(כט) פעם אחת בכל חודש וחדש(ל) סילונות עולין מן התהומות ומשקין את כל פני האדמה, שנאמר [בראשית ב, ו] ואד יעלה מן הארץ והשקה את כל פני האדמה.(לא) העבים משמיעין את קול צינורותיהן לימים, והימים משמיעים את קול צנורותיהם לתהומות,(לב) ותהום קורא אל תהום להעלות מים וליתן לעבים, שנאמר [תהלים מב, ח] תהום אל תהום קורא לקול צנוריך.(לג) והעבים שואבין מים מן התהומות, שנאמר [שם קלה, ז] מעלה נשיאים מקצה הארץ.(לד) ובמקום שיפקוד להם הקדוש ברוך הוא להעלות ולהמטיר שם מגשימים.(לה) מיד הארץ מתעברת וצמחה,(לו) כאישה אלמנה שהיא מעוברת מזנות. אבל כשירצה הקדוש ברוך הוא(לז) לברך צמחה של ארץ(לח) וליתן צידן של ברייות, פותח אוצרות הטוב  וממטיר על הארץ,(לט) שהן מים זכרים, ומיד הארץ(מ) מתעברת ככלה שהיא מתעברת מבעלה הראשון.(מא) וצמחה זרע של ברכה, שנאמר [דברים כח, יב] יפתח ה' לך את אוצרו הטוב(מב) את השמיים.(מג) וכתיב [ישעיה סב, ה] כי יבעול בחור בתולה יבעלוך בנייך, וכתיב [שם נה, י] כי כאשר ירד הגשם והשלג(מד) מן השמיים וגו'. 

@@@פרקי דרבי אליעזר פרק ט@@@ 
בחמישי השריץ מן המים(א) כל מין ועוף,(ב) זכרים ונקבות טהורים וטמאים.(ג) בשני סימנים הן מטהרין, בזפק ובקורקבן נקלף.(ד) רבי אליעזר אומר באצבע יתירה. ושני מיני עופות(ה) נבחרו לקרבן ועולה, אלו הן, תורים ובני יונה. בחמישי השריץ מן המים כל מין דגים, זכרים ונקבות, טמאים וטהורים. בשני סימנים הם מטהרים,(ו) בסנפיר וקשקשת. ואם לאו הם טמאים. בחמישי השריץ מן המים כל מיני חגבים, זכרים ונקבות, טמאים וטהורים.(ז) בשני סימנים הן מטהרים, בכרעים ארוכים, שבהן מקפצין על הארץ,(ח) ובכנפים מכסין את כל הגוף. ואלו ששרצו מן המים(ט) דגים וחגבים נאכלין שלא בשחיטה,(י) אבל העוף אינו נאכל אלא בשחיטה.(יא) אלו שנבראו מן המים דמן נשפך כמים, ואלו שנבראו מן הארץ דמן לכסות בעפר:(יב) רבי אליעזר אומר, לא על המים בלבד אמר שישרצו, אלא אף על אומות העולם(יג) שנמשלו כמים, שנאמר [ישעיה יז, יב] ושאון לאומים  מים כבירים ישאון. וכשם ששרצו המים ביום ההוא, כך עתידים אומות העולם לשרץ בעולם(יד) ונלחמים אלו עם אלו להשחית,(טו) שנאמר [דברי הימים ב, טו, ו] וכתתו גוי בגוי ועיר בעיר כי אלהים הממם בכל צרה.(טז) וכתיב אחריו תשועת ישראל, שנאמר [שם ז] ואתם חזקו ואל ירפו ידיכם: כל הנהרות כשם שהם מהלכין על הארץ(יז) הם טובים וברוכים ומתוקים(יח) ויש מהן הניה לעולם,(יט) נכנסו לים הם מאורים רעים ומרורים ואין מהם הניה לעולם,(כ) כך ישראל שבוטחים בצל יוצרם,(כא) הם ברוכים ומתוקים ויש מהם הניה לעולם, ובזמן שהם סרים מאחרי יוצרם(כב) ובטחו בחוקות הגוים, הם נארים ורעים ואין מהם הניה לעולם.(כג) וכשם שמימי נהרות מאכל לים, כך הם מאכל לאשו של גיהנם.(כד) וכל הגשמים יורדים בים, זרע הם(כה) לאשר בים,(כו) ומהם הדגים מזדוגים:(כז) בחמישי נהפכו כל המים לדם במצרים.(כח) בחמישי יצאו אבותינו ממצריים.(כט) בחמישי עמדו מימי הירדן לפני ארון ברית ה'.(ל) בחמישי סתם חזקיהו את המעיינות שהיו בירושלים, שנאמר [דברי הימים ב, לב, ל] והוא יחזקיהו סתם את מוצא מימי גיחון העליון. בחמישי(לא) השריץ מן המים לויתן נחש בריח,(לב) מדורו במים התחתונים.(לג) ובין שני סנפיריו הבריח התיכון של ארץ עומד.(לד) וכל התנינים הגדולים שבים(לה) מזונו של לויתן.(לו) והקדוש ברוך הוא שוחק עמו יום יום.(לז) והוא פותח פיו, והתנין הגדול שבא יומו להיאכל, הוא בורח ונס ונכנס לתוך פיו של לויתן.(לח) והקדוש ברוך הוא שוחק בו,(לט) שנאמר [תהלים קד, כו] לויתן זה יצרת לשחק בו: רבי מאיר אומר,(מ) אלו שנבראו מן הארץ, פרים ורבים בארץ, ואלו(מא) ששרצו מן המים פרים ורבים במים, חוץ מכל מין ועוף כנף, שברייתו מן המים ופרה ורבה בארץ,(מב) שנאמר [בראשית א, כב] והעוף ירב בארץ.(מג) ואלו ששרצו מן המים, פרים ורבים בביצים, ואלו שנבראו מן הארץ, פרים ורבים בולד. 

@@@פרקי דרבי אליעזר פרק יג@@@ 
(א) הקנאה והתאווה והכבוד מוציאין את האדם מן העולם. אמרו מלאכי השרת לפני הקדוש ברוך הוא, ריבון כל העולמים(ב) מה אדם ותדעהו [תהלים קמד, ג], אדם להבל דמה [שם ד],(ג) אין על עפר משלו [איוב מא, כה]. אמר להם(ד) מה שאתם מקלסין אותי בעליונים הוא מיחד אותי בתחתונים. ולא עוד(ה) אלא יכולין אתם לעמוד ולקרוא שמות לכל הברייות,(ו) עמדו ולא יוכלו. מיד עמד אדם וקרא שמות לכל הברייות, שנאמר [בראשית ב, כ] ויקרא האדם שמות לכל הבהמה וגו'. וכיוון שראו מלאכי השרת אמרו(ז) אם אין אנו באים בעצה על אדם שיחטא לפני בוראו, אין אנו יכולין בו.(ח) והיה סמאל השר הגדול ,(ט) וחיות ושרפים משש כנפיים, וסמאל(י) משתים עשרה כנפיים. לקח(יא) את הכת שלו וירד,(יב) וראה כל הברייות שברא הקדוש ברוך הוא ולא מצא(יג) חכם להרע כנחש, שנאמר [שם ג, א] והנחש היה ערום מכול חית השדה.(יד) והיה דמותו כמין גמל, ועלה ורכב עליו.(טו) והיתה התורה צווחת ואומרת, סמאל עכשיו נברא העולם ועת למרוד במקום,(טז) כעת במרום תמריא [איוב לט, יח]. ריבון העולמים(יז) תשחק לסוס ולרכבו.(יח) משל למה הדבר דומה, לאדם שיש בו רוח רעה, וכל המעשים שהוא עושה(יט) מדעתו הוא עושה, וכל הדברים שהוא מדבר מדעתו הוא מדבר, והלא אינו עושה אלא מדעת רוח רעה שיש עליו,(כ) כך הנחש כל מעשיו שעשה וכל דבריו שדבר לא דבר ולא עשה אלא מדעתו של סמאל,(כא) ועליו הכתוב אומר [משלי יד, לב] ברעתו יידחה רשע.(כב) משל למלך שנשא אישה, והשליטה בכל מה שיש לו באבנים טובות , אמר לה כל מה שיש לי יהא בידך חוץ(כג) מחבית זו שהיא מלאה עקרבים. נכנס אצלה(כד) זקן אחד(כה) ושאל ממנה חומץ, אמר לה מה המלך נוהג לך, אמרה לו כל מה שיש לו נתן לי והניח בידי, חוץ מחבית זו שהיא מלאה עקרבים, אמר לה והלא(כו) כל קמיא של מלך הרי היא בחבית זו, ולא אמר לך כך אלא שהוא מבקש לישא אישה אחרת וליתנם לה. כך,(כז) המלך זה אדם, האישה זו חוה, זקן שואל חומץ זה הנחש,(כח) ועליהם הוא אומר [תהלים לו, יג] שם נפלו פועלי אוון. דן נחש דין בינו לבין עצמו ואמר(כט) אם אני אומר לאדם, יודע אני שאינו שומע לי,(ל) שהאיש קשה לעולם להוציאו מדעתו. אלא הריני אומר לאישה(לא) שדעתה קלה עליה שאני יודע שהיא שומעת לי, שהנשים נשמעות לכל הברייות,(לב) שנאמר [משלי ט, יג] פתיות ובל ידעה מה. הלך הנחש ואמר לאישה, אמת(לג) שאף אתם(לד) מצווים על פירות האילן הזה, אמרה לו הן, שנאמר [בראשית ג, ג] ומפרי העץ אשר בתוך הגן,(לה) מתוך דבריה מצא פתח להיכנס בו, אמר לה אין צווי זה אלא עין רעה, שבשעה שאתם אוכלין ממנו תהיו כאלהים.(לו) מה הוא עושה, בורא עולמות ומחריב עולמות, כך אתם יכולין לברוא עולמות ולהחריב עולמות. מה הוא ממית ומחייה אף אתם יכולין להמית ולהחיות, שנאמר כי יודע אלהים כי ביום אכלכם ממנו ונפקחו עיניכם [שם ה]. הלך הנחש ונגע באילן,(לז) צווח ואמר רשע אל תיגע בי,(לח) שנאמר [תהלים לו, יב - יג] אל תבואני רגל גאוה וגו' שם נפלו פועלי אוון. הלך הנחש ואמר לאישה(לט) הריני נגעתי באילן ולא מתי, אף את געיי בו ולא תמותי. הלכה האישה ונגעה באילן,(מ) וראתה מלאך המות שבא כנגדה, אמרה(מא) אולי עכשיו אני מתה, והקדוש ברוך הוא עושה לו אישה אחרת ונותנה לאדם, אלא הריני גורמת לו(מב) שיאכל עימי, אם נמות שנינו נמות, ואם נחיה שנינו נחיה. ולקחה ואכלה מפירות האילן,(מג) ונתנה מפירותיו גם לבעלה שיאכל עימה, שנאמר [בראשית ג, ו] ותקח מפריו ותאכל ותיתן גם לאישה. כיון שאכל אדם מפירות האילן,(מד) ראה את עצמו ערום ונתפקחו עיניו(מה) וקהו שיניו, אמר לה(מו) מה הוא זה שהאכלתני שנתפקחו עיניי וקהו שני, על דעתי כשם שקהו שני כך יקהו שני כל הדורות. 

@@@פרקי דרבי אליעזר פרק יז@@@ 
(א) גמילות חסדים לאבלים מנין אנו למדים, מהקדוש ברוך הוא, שהוא בעצמו(ב) גמל חסד למשה עבדו(ג) וקברו בידו. ואלמלא הדבר כתוב אי אפשר לאמרו, שנאמר [דברים לד, ו] ויקבור אותו בגי. רבן גמליאל בנו של רבי יהודה הנשיא אומר, לא למשה לבדו גמל הקדוש ברוך הוא חסד,(ד) אלא אף לאהרון, כשעלו להר ההר היו מדינין כל שבטי ישראל ואומרים, משה ואלעזר הניחו את אהרון בהר ההר וירדו להם,(ה) ולא האמינו שגוע(ו) ולגמול לו חסד. מה עשה הקדוש ברוך הוא, נטל ארונו של אהרון והעביר אותו(ז) מעל המחנה, וראו כל ישראל ארונו של אהרון פורח וטס באויר, האמינו כי גוע אהרון וגמלו לו חסד, שנאמר [במדבר כ, כט] ויראו כל העדה כי גוע אהרון וגו'. למשה לא גמלו חסד אלא האנשים לבד, שנאמר [דברים לד, ח] ויבכו בני ישראל את משה. לאהרון גמלו האנשים(ח) והנשים חסד, שנאמר [במדבר כ, כט] ויבכו את אהרון שלושים יום וגו'. למה, שהיה(ט) אוהב שלום ורודף שלום, ועובר במחנה ישראל בכל יום ונותן שלום בין איש לאשתו ובין איש לרעהו, ולפיכך גמלו לו חסד כל ישראל.(י) ופסוק זה לא זה הוא מקומו, אלא במוסרה, שם מת אהרון ויקבר שם, והעלה עליו הכתוב כאילו מת שם ונקבר שם: רבי יוסי אומר,(יא) שבעת ימי האבל מנין אנו למדין, מיעקב אבינו שעשה לו יוסף שבעת ימי האבל, שנאמר [בראשית נ, י] ויעש לאביו אבל שבעת ימים. ועלו כל גדולי המלכיות עמו,(יב) שנאמר [שם ט] ויעל עמו גם רכב גם פרשים.(יג) אמר להם הקדוש ברוך הוא, אתם(יד) גמלתם חסד עם יעקב עבדי, אף אני אתן לכם ולבניכם שכר טוב בעולם הזה. כשמתו המצריים בים(טו) לא טבעו בים וזכו להקבר שנאמר [שמות טו, יב] נטית ימינך וגו': גמילות חסדים לאבלים מנין אנו למדין, מאיזבל,(טז) שהיה ביתה סמוך לשוק,(יז) וכל חתן שהיה עובר היתה יוצאת מביתה ומצלצלת בכפיה ומקלסת בפיה(יח) ומהלכת עשר צעדות.(יט) וכל מת שהיה עובר בשוק, היתה יוצאת מביתה וממחה בכפיה ומקוננת בפיה(כ) ומהלכת אחריו. ונבוא עליה אלייהו זכור לטוב ואמר [מ"ב ט, לו] בחלק יזרעאל יאכלו הכלבים את בשר איזבל.(כא) והאברים שהיו גומלין חסד לא שלטו עליהם הכלבים, שנאמר [שם לה] וילכו לקוברה ולא מצאו בה כי אם הגולגולת והרגליים וכפות הידים: גמילות חסדים לאבלים מנין אנו למדין, מאנשי יבש גלעד, כשנהרג שאול ובניו(כב) אמרו אנשי יבש גלעד,(כג) האיש שהצילנו מחרפת בני עמון אין אנו חייבין לגמול לו חסד,(כד) ועמדו כל הגיבורים שלהם(כה) והלכו להם כל הלילה לחומת בית שן,(כו) שנאמר [דברי הימים א, י, יב] ויקומו כל איש חיל וישאו את גופת שאול וגו'. לאבלים(כז) מנחמים בלחם וביין, שנאמר [משלי לא, ו] ויין למרי נפש. אנשי יבש גלעד(כח) היו גומלים חסד עם שאול ועם בניו(כט) בצום ובכי ומספד,(ל) שנאמר [ש"א לא, יג] ויצומו שבעת ימים. אמר להם הקדוש ברוך הוא,(לא) אני אתן שכרכם לעתיד לבא, כשאני עתיד לקבץ את ישראל מארבע פינות העולם,(לב) ראשון הוא מקבץ חצי שבט מנשה, שנאמר [תהלים ס, ט] לי גלעד ולי מנשה.(לג) ואחר כך מקבץ אפרים ויהודה, שנאמר [שם] אפרים מעוז ראשי [ואחר כך] יהודה מחוקקי.(לד) לי גלעד, זה אחאב שמת ברמות גלעד. ולי מנשה, כמשמעו. אפרים מעוז ראשי, זה ירבעם בן נבט. יהודה מחוקקי, זה אחיתופל.(לה) מואב סיר רחצי [שם י], זה גחזי. על אדום אשליך נעלי [שם], זה דואג האדומי. עלי פלשת התרועעי [שם], אמר להם הקדוש ברוך הוא,(לו) עלי לפלש עליהם זכות ולעשותם ריעים אלו לאלו: רבי פנחס אומר,(לז) לאחר שנה שנהרג שאול ובניו, בא רעב שלוש שנים בימי דוד(לח) שנה אחר שנה, שנאמר ויהי רעב בימי דוד שלוש שנים [ש"ב כא, א]. בשנה ראשונה עלו ישראל לרגל, אמר להם דויד צאו וראו שמא יש בכם בני אדם עובדי עבודה זרה. שבעון עבודה זרה הגשמים נעצרים, שנאמר [דברים יא, טז] השמרו לכם(לט) פן יפתה לבבכם, יצאו ובדקו ולא מצאו. בשנה שנייה עלו ישראל לרגל, אמר להם דויד צאו וראו שמא יש בכם מגלה עריות. שבעון גילוי עריות הגשמים נעצרים, שנאמר [ירמיה ג, ב] ותחניפי ארץ בזנותיך . מה כתיב שם [שם ג] וימנעו רביבים(מ) ומלקוש לא היה. בדקו ולא מצאו.(מא) בשנה שלישית עלו ישראל לרגל, אמר להם דויד צאו וראו שמא יש בכם שופכי דמים. שבעון שפיכות דמים הגשמים נעצרין,(מב) שנאמר [במדבר לה, לג] ולא תחניפו את הארץ, בדקו ולא מצאו. אמר להם דויד(מג) מכאן ואילך אין הדבר תלוי אלא בי. מיד עמד דויד לפני הקדוש ברוך הוא והתפלל, ואמר לו על שאול.(מד) אמר דויד רבונו של עולם, איני שאול, שבימי לא נעשתה עבודה זרה בישראל. ואיני שאול שנמשח בשמן המשחה. ואיני שאול שחלק עם שמואל הנביא, אמר לו אתה בארץ(מה) והוא בחוצה לארץ. מיד עמד דויד(מו) ולקח את כל חכמי ישראל וגדוליהם(מז) ועברו את הירדן ובאו ליבש גלעד, ומצאו את עצמות שאול ויהונתן בנו(מח) שלא שלטה בהם רימה.(מט) ועליו נאמר [תהלים לד, כא] שומר כל עצמותיו אחת מהנה לא נשברה. ולקח את עצמותם ונתנם בארון ועברו את הירדן,(נ) שנאמר [ש"ב כא, יד] ויקברו את עצמות שאול ויהונתן בנו ויעשו כול אשר ציווה המלך. מה צוה המלך, להיות מעבירין את ארונו של שאול בכל גבול ישראל בכל שבט ושבט,(נא) והיה הגבול שנכנס בו ארונו של שאול,(נב) היו יוצאין הם ובניהם ובנותיהם וגומלים חסד, כדי שייצאו ידי חובתן בגמילות חסדים,(נג) עד שבא לגבול ישראל לארץ בנימין,(נד) שנאמר ויקברו אותו בגבול נחלתו. כיון שראה הקדוש ברוך הוא שגמלו לו חסד כל ישראל, מיד נתמלא רחמים ונתן מטר על הארץ, שנאמר [שם] ויעתר אלהים לארץ אחרי כן: רבי נתנאל אומר,(נה) שלש מאות שנה(נו) עד שלא נולד יאשייהו נקרא שמו, שנאמר [מ"א יג, ב] הנה בן נולד לבית דויד יאשייהו שמו. ובן שמנה שנה מלך.(נז) וכי נער בן שמונה שנה מה היא דעתו, אלא(נח) מואס את האלילים(נט) ושבר את המצבות וכרת את האשרים(ס) וגדע את הפסילים,(סא) והיתה זכותו מבהקת לפני הקדוש ברוך הוא וכיסא הכבוד.(סב) ובשביל הרעה שהיו עושין בסתר נאסף הצדיק. ונאספו(סג) כל אנשי יהודה וירושלים וירמיה הנביא לגמול חסד עם יאשייהו, שנאמר [דברי הימים ב, לה, כה] ויקונן ירמיהו על יאשייהו וגו'. רבי מאיר אומר, השרים [שם] אלו הלויים העומדים על דוכנם בשיר.(סד) והשרות [שם] אלו נשותיהם.(סה) רבי שמעון אומר, לא על הלויים ונשיהם אמרו(סו) אלא על כל הנשים החכמות, שנאמר [ירמיה ט, טז] כה אמר ה' צבאות התבוננו וקראו למקוננות ותבואינה.(סז) וכן קיבלו עליהם כל ישראל להיות גומלין חסד עם כל חכמי ישראל(סח) וגדוליהן, [שנאמר [דברי הימים ב, לה, כה]] ויתנום לחוק על ישראל:(סט) ראה שלמה שמדת גמילות חסדים גדולה לפני המקום, וכשבנה בית המקדש(ע) בנה שני שערים, אחד לחתנים ואחד לאבלים ולמנודים. והיו ישראל הולכין בשבתות ויושבין בין שני שערים הללו, והנכנס בשער חתנים היו יודעין שהוא חתן, והיו אומרים לו, השוכן בבית הזה ישמחך בבנים ובבנות.(עא) והנכנס בשער אבלים והיה שפמו מכוסה אזי היו יודעין שהוא אבל, והיו אומרים לו, השוכן בבית הזה ינחמך. והנכנס בשער האבלים(עב) ולא היה שפמו מכוסה, אזי היו יודעין שהוא מנודה, והיו אומרים לו השוכן בבית הזה ינחמך,(עג) וייתן בלבבך שתשמע לחבריך ויקרבוך, כדי שייצאו כל ישראל ידי חובתן בגמילות חסדים.(עד) משחרב בית המקדש התקינו שיהיו חתנים ואבלים הולכין לבתי כנסיות ולבתי מדרשות, ואנשי המקום רואין את החתן ושמחים עמו, ורואין את האבל ויושבים עמו על הארץ,(עה) כדי שיישבו וייצאו ישראל ידי חובתן בגמילות חסדים.(עו) ועליהם הוא אומר ברוך אתה ה' גומל שכר טוב לגומלי חסדים. 

@@@פרקי דרבי אליעזר פרק כא@@@ 
כתיב [בראשית ג, ג] ומפרי העץ אשר בתוך הגן, תנא רבי זעירא אומר, מפרי העץ,(א) אין העץ הזה אלא אדם שנמשל כעץ, שנאמר [דברים כ, יט] כי האדם עץ השדה וגו'. אשר בתוך הגן, אין בתוך הגן אלא לשון נקייה,(ב) מה שבתוך הגוף, אשר בתוך הגן, אשר בתוך האישה. ואין גן אלא האישה שנמשלה לגן, שנאמר [שה"ש ד, יב] גן נעול אחותי כלה, מה(ג) הגינה הזו כל מה שנזרעה היא צומחת ומוציאה,(ד) כך האישה הזאת כל מה שנזרעה(ה) הרה ויולדת מבעלה. בא אליה(ו) (ו)רוכב(ת) נחש ועברה את קין, ואחר כך עיברה את הבל, שנאמר [בראשית ד, א] והאדם ידע את חוה אשתו.(ז) מהו ידע, שהייתה מעוברת(ח) וראתה דמותו שלא היה מן התחתונים אלא מן העליונים, והביטה ואמרה קניתי איש את ה' [שם].(ט) רבי ישמעאל אומר, משם עלו ונתיחסו כל דורות הצדיקים, ומקין עלו ונתיחסו כל דורות הרשעים המורדים והפושעים במרום ואומרים אין אנו צריכין לטיפת גשמיך, שנאמר [איוב כא, יד] ויאמרו לאל סור ממנו: רבי מיאשא אומר,(י) נולד קין ותאומתו עמו, נולד הבל ותאומתו עמו. אמר לו רבי ישמעאל,(יא) והלא כבר נאמר [ויקרא כ, יז] ואיש אשר ייקח את אחותו בת אביו. אמר לו,(יב) מתוך הדברים האלה תדע לך שלא היו נשים אחרות בעולם שישאו להן, והתירן להם, ועל זה נאמר [תהלים פט, ג] כי אמרתי עולם חסד יבנה, בחסד נברא העולם(יג) עד שלא ניתנה תורה. רבי יוסי אומר,(יד) קין והבל תאומים היו, שנאמר [בראשית ד, א] ותהר ותלד את קין.(טו) בההיא שעתא אוסיפת למילד, שנאמר [שם ב] ותוסף ללדת.(טז) והיה קין אוהב לעבוד אדמה לזרוע, והבל היה אוהב לרעות צאן,(יז) זה נותן ממלאכתו מאכל לזה וזה נותן ממלאכתו מאכל לזה.(יח) הגיע ליל יום טוב של פסח, אמר להם אדם לבניו, בליל זה עתידין ישראל להקריב קרבנות פסחים, הקריבו גם אתם לפני בוראכם. הביא קין(יט) מותר מאכלו קליות זרע פשתן, והביא הבל מבכורות צאנו ומחלביהן(כ) כבשים שלא נגזזו לצמר.(כא) ונתעב מנחת קין  מנחת הבל, שנאמר [שם ד]  ה' אל הבל ואל מנחתו. רבי יהושוע בן קורחה אומר, אמר הקדוש ברוך הוא(כב) אל יתערבו מנחת קין והבל לעולם, שמא חס ושלום יתערבו בארג בגד, שנאמר [דברים כב, יא] לא תלבש שעטנז וגו'.(כג) אפילו היא מרוכבת לא יעלה עליך, שנאמר [ויקרא יט, יט] ובגד כלאיים שעטנז לא יעלה עליך: רבי צדוק אומר,(כד) נכנסה קנאה ושנאה גדולה בליבו של קין, על שנרצית מנחתו של הבל.(כה) ולא עוד אלא שהייתה אשתו תאומתו יפה בנשים, אמר אני אהרוג את הבל אחי ואקח את אשתו, שנאמר [בראשית ד, ח] ויאמר קין אל הבל אחיו ויהי בהיותם בשדה. ואין בשדה אלא האישה(כו) שנמשלה כשדה, שנאמר [דברים כ, יט] כי האדם עץ השדה.(כז) לקח אבן וטבעה במצחו של הבל והרגו, שנאמר [בראשית שם] ויקם קין אל הבל אחיו ויהרגהו. רבי יוחנן אמר,(כח) לא היה יודע קין שהנסתרות גלויות לפני המקום. מה עשה,(כט) נטל את נבלתו של אחיו וחפר וטמן אותו בארץ, אמר לו הקדוש ברוך הוא, אי הבל אחיך, אמר לפניו, רבונו של עולם(ל) שומר שדה וכרם שמתני, שומר אחי לא שמתני, שנאמר [שם ט] השומר אחי אנכי.(לא) אמר לו הקדוש ברוך הוא, הרצחת גם שמעתי, קול דמי אחיך צועקים אלי.(לב) כיון ששמע קין הדבר(לג) נבהל. (לד) שיהיה נודד בארץ,(לה) על שפיכות דמים ועל מוות רע. אמר קין לפניו ריבון העולמים,(לו) גדול עוני מנשוא(לז) שאין בו כפרה, ונחשב לו הדבר הזה כתשובה, שנאמר [שם יג] גדול עוני מנשוא.(לח) ולא עוד אלא יעמוד אחד בארץ ויזכיר את שמך הגדול ויהרגני. מה עשה הקדוש ברוך הוא, נטל(לט) אות אחת מעשרים ושתיים אותיות שבתורה וכתב(מ) על זרועו של קין שלא ייהרג, שנאמר [שם טו] וישם ה' לקין אות.(מא) הכלב שהיה משמר צאנו של הבל, הוא(מב) היה שומרו(מג) מחית השדה ומעוף השמים. והיו אדם ועזרו(מד) יושבים ובוכים ומתאבלים עליו, ולא היו יודעים מה לעשות להבל,(מה) שלא היו נהוגים בקבורה.(מו) בא עורב אחד שמת לו אחד מחבריו, לקח אותו וחפר בארץ וטמנו לעיניהם, אמר אדם, כעורב אני עושה, מיד לקח נבלתו של הבל וחפר בארץ וטמנה. ושילם הקדוש ברוך הוא שכר טוב לעורבים בעולם הזה. ומה שכר נתן להם, כשהן מולידין את בניהם(מז) רואין אותן לבנים ובורחים מפניהם(מח) וסבורים שהם בני נחש, והקדוש ברוך הוא(מט) נותן להם מזונם(נ) בלא חיסור. ולא עוד אלא שהם(נא) קוראים ליתן מטר על הארץ, והקדוש ברוך הוא עונה אותן,(נב) שנאמר [תהלים קמז, ט] נותן לבהמה לחמה לבני עורב אשר יקראו. 

@@@פרקי דרבי אליעזר פרק כה@@@ 
(א) ירידה שלישית, שירד הקדוש ברוך הוא לסדום, שנאמר [בראשית יח, כא] ארדה נא ואראה. אמר הקדוש ברוך הוא,(ב) דבר גדול שאני עתיד לעשות בעולמי אני מגיד לאברהם אוהבי, שנאמר [שם יז] וה' אמר המכסה אני מאברהם וגו'. רבי חנינא אומר,(ג) נגלה הקדוש ברוך הוא ושלשה מלאכים על אברהם אבינו, שנאמר [שם ב] וישא עיניו וירא והנה שלשה אנשים. אחד התחיל מבשר אותו(ד) על הריון בטן של שרה אשתו, שנאמר [שם יד] למועד אשוב אליך.(ה) ואחד הגיד לו מעשה סדום ועמורה, שנאמר [שם כ] ויאמר ה' זעקת סדום ועמורה כי רבה. מכאן אמרו כל מי שהוא מדבר עם חבירו דבר שהוא גנאי לו,(ו) מתחיל לו בדברים טובים וגומר בדבר שאינו לרצון לו. מנין אנו למדים, מהקדוש ברוך הוא, כשנגלה על אברהם אבינו התחיל מבשרו על ההריון של שרה אשתו,(ז) ואחר כך הגיד לו מעשה סדום.(ח) התחיל(ט) מבקש ומתחנן לפניו(י) על לוט בן אחיו, אמר לפניו ריבון כל העולמים, כמות הרשע כן ימות הצדיק שנאמר [שם יח, כג] האף תספה צדיק עם רשע.(יא) אמר לו הקדוש ברוך הוא, אברהם, חייך בזכות חמישים צדיקים אסלח לסדום, שנאמר [שם כו] אם אמצא בסדום חמישים צדיקים(יב) ואסלח לכל עונותם. מכאן אמרו(יג) אם יש חמישים צדיקים בעולם, בצדקתם העולם עומד. התחיל מבקש ומתחנן לפניו, עד שהגיע לעשרה. מכאן אמרו חכמים, אם יש(יד) עשרה צדיקים במקום בזכותן המקום ניצול, שנאמר [שם לב] ויאמר לא אשחית בעבור העשרה: רבי זעירא אומר,(טו) עשירי עולם היו אנשי סדום(טז) מן הארץ הטובה והשמינה שהיו יושבין עליה,(יז) שכל צורך שבעולם היה יוצא ממנה, שנאמר [איוב כח, ו] ועפרות זהב לו. בשעה שהיה אדם יוצא ומבקש ליקח לו ירק, היה אומר לעבדו צא וקח לי באיסור ירק, הוא(יח) הולך ליקח לו ירק(יט) ומוצא תחתיו זהב, שנאמר ועפרות זהב לו. וכסף היה יוצא ממנה, דכתיב כי יש לכסף מוצא [שם א].(כ) אבנים טובות ומרגליות היו יוצאים ממנה, שנאמר [שם ו] מקום ספיר אבניה. לחם היה יוצא ממנה, דכתיב [שם ה] ארץ ממנה יצא לחם. ולא בטחו(כא) בצל יוצרם(כב) אלא ברוב עשרם,(כג) שהעושר דוחה [נ"א: מהם] מבעליו יראת שמיים(כד) הבוטחים על חילם. רבי יהושוע בן קורחה אומר,(כה) לא חסו על כבוד קונם לשבור אוכל(כו) לאורח ולגר, אלא(כז) פסקו את כל האילנות למעלה מפירותיהן, שלא יהא הנאה מהם אפילו לעוף השמיים, שנאמר [איוב כח, ז] נתיב לא ידעו עיט. רבי נתנאל אומר,(כח) הקימו עליהם שופטים שופטי שקר, וכל אורח וגר שהיה נכנס בסדום היו עושקים בדינם המעות ומוציאין אותם ערומים,(כט) שנאמר [יחזקאל כב, כט] ואת הגר עושקו בלא משפט.(ל) ושבעים בכל תבואת הארץ.(לא) והיו יושבין לבטח ושאנן ושלוה בלי פחד מלחמה מכל סביבותיהם.(לב) שבעים בכל טוב.(לג) ולא החזיקו ידם בפת לחם לא לעני ולא לאביון, שנאמר [שם טז, מט] הנה זה היה עון סדום אחותך: רבי יהודה אומר, הכריזו בסדום ואמרו, כל מי שהוא מחזיק ידו בפת לחם לעני לגר ולאביון(לד) ישרף באש.(לה)  בתו של לוט היתה(לו) נשואה(לז) לאחד מגדולי סדום, ראתה(לח) עני אחד מדוקדק(לט) ברחוב העיר,(מ) ועגמה נפשה עליו. מה היתה עושה, בכל יום כשהייתה יוצאת לשאוב מים היתה נותנת(מא) בכד שלה מכל מזון ביתה, ומכלכלת אותו העני. אמרו אנשי סדום, העני הזה מאין הוא חי,(מב) עד שידעו הדבר והוציאו אותה להשרף, אמרה אלהי עולם(מג) עשה משפטי ודיני מאנשי סדום,(מד) ועלתה זעקתה לפני כיסא הכבוד, אמר הקדוש ברוך הוא, ארדה נא ואראה הכצעקתה הבאה אלי [בראשית יח, כא],(מה) אם כצעקת(מו) הנערה הזאת עשו אנשי סדום,(מז) אהפוך יסודותיה שלה למעלה ופניה למטה, שנאמר הכצעקתה, הכצעקתם אין כתיב אלא הכצעקתה.(מח) וכן הוא אומר [משלי יג, כ] הולך את חכמים יחכם, למה הוא דומה, למי שנכנס לבית המרקחים, אף על פי שלא לקח ולא נתן כלום, מכל מקום לקח ריח טוב והוציא עמו. כך כל מי שהוא הולך עם הצדיקים לוקח מדרכיהם וממעשיהם הטובים. ורועה כסילים ירוע [שם], למה הוא דומה, לאדם שהוא נכנס לבית הבורסקי, אף על פי שלא נתן ולא לקח כלום, מכל מקום ריח רע קלט והוציא עמו, כך מי שהוא הולך עם הרשעים לוקח מדרכיהם וממעשיהם הרעים, שנאמר ורועה כסילים ירוע. דבר אחר הולך את חכמים יחכם,(מט) זה לוט, שהיה מהלך עם אברהם אבינו ולמד ממעשיו ומדרכיו הטובים. אמרו מה עשה אברהם אבינו, עשה לו(נ) בית קביל(נא) לחרן, וכל מי שהוא נכנס ויוצא לחרן היה מקבלו ונותן לו מאכלו ומשקהו,(נב) ואומר לו אחד הוא האלהים בעולם.(נג) וכשבא לוט לסדום כך היה עושה. וכיוון שהכריזו אנשי סדום ואמרו כל מי שהוא מחזיק ידו בפת לחם לעני ולאביון ישרף באש,(נד) היה מתירא מלעשות ביום ועשה בלילה. ראה שני המלאכים,(נה) והיה סבור שהן אורחי הארץ(נו) ורץ לקראתם, שנאמר [בראשית יט, א] ויבאו שני המלאכים סדומה וגו'. ולמה היה יושב לוט(נז) בשער סדום, אלא שאותו היום(נח) מינוהו עליהם.(נט) הביאם ואמר להם(ס) באו וליינו בתוך ביתי ואכלו ושתו(סא) ותלכו  בשלום.(סב) ולא קיבלו האנשים עליהם,(סג) והחזיק בידם שלא ברצונם והכניס אותם בתוך ביתו, שנאמר [שם ג] ויפצר בם מאד.(סד) ראה אותם נער אחד מאנשי סדום ויצא והגיד להם,(סה) ונתקבצו אליו כולם אל פתח הבית(סו) לעשות כמנהגם. אמרו אל לוט איה האנשים אשר באו אליך הלילה הוציאם אלינו ונדעה אותם [שם ה], רוצים אנו לעשות כמנהגינו. מה עשה לוט,(סז) כשם שנתן משה רבנו נפשו על ישראל,(סח) כך נתן לוט נפשו עליהם,(סט) לקח שתי בנותיו והוציא להם תחת שני המלאכים, שנאמר [שם, ח] הנה נא לי שתי בנות,(ע) ולא קיבלו האנשים. מה עשו להם המלאכים,(עא) הכו אותם בעורון עד שעלה עמוד השחר. כיון שעלה עמוד השחר, הכול במידה,(עב) כשם שהחזיק להם בידם שלא כרצונם והכניסם בתוך ביתו, כך החזיקו בידו וביד אשתו וביד שתי בנותיו והוציאום בחוץ.(עג) ואמר להם אל תביטו אחריכם,(עד) שהרי ירד שכינתו של הקדוש ברוך הוא שימטיר על סדום ועל עמורה גפרית ואש.(עה) עידית אשתו של לוט(עו) נכמרו רחמיה על בנותיה(עז) הנשואות בסדום, והביטה אחריה לראות אם היו הולכות אחריה אם לאו.(עח) וראתה אחריה השכינה,(עט) ונעשית נציב מלח,(פ) ועדיין היא עומדת, כל היום לוחכים אותה השוורים(פא) ויורדת על רגליה,(פב) ובבוקר צומחת, שנאמר [שם כו] ותבט אשתו מאחריו ותהי נציב מלח. 

@@@פרקי דרבי אליעזר פרק כט@@@ 
נסיון השמיני, ויהי אברם בן תשעים שנה ותשע שנים [בראשית יז, א]. אמר לו הקדוש ברוך הוא, התהלך לפניי והיה תמים [שם א]. אמר לו הקדוש ברוך הוא, עד עכשיו לא היית תמים לפניי, אלא מל בשר ערלתך מעליך והתהלך לפניי והיה תמים, שהערלה טמאה היא מכל הטומאות, שנאמר [ישעיה נב, א] לא יוסיף יבא בך עוד ערל וטמא. שהערלה מום היא מכל מומים. מל את בשר ערלתך, והתהלך לפניי והיה תמים. רבן גמליאל אומר,(א) שלח וקרא לשם בן נוח, ומל את בשר עורלתו(ב) ובשר ערלת ישמעאל בנו, שנאמר [שם כו] בעצם היום הזה נימול אברהם וישמעאל בנו. מהו(ג) בעצם היום הזה, בגבורת השמש בחצי היום.(ד) ולא עוד אלא אתיא עצם עצם מיום הכיפורים. מה להלן וכל מלאכה לא תעשו בעצם היום הזה כי יום כפורים הוא [ויקרא כג, כח],(ה) שביום הכיפורים נימול אברהם. וכל שנה ושנה הקדוש ברוך הוא(ו) רואה דם הברית של מילה של אברהם אבינו ומכפר על כל עונותינו,(ז) שנאמר [שם טז, ל] כי ביום הזה יכפר עליכם לטהר אתכם וגו'.(ח) ובאותו מקום שנימול(ט) ונשאר דמו, שם נבנה המזבח.(י) ולכך נאמר ואת כל דמו ישפוך אל יסוד המזבח [שם ד, לד],(יא) ואמר לך בדמיך חיי ואמר לך בדמיך חיי [יחזקאל טז, ו]. רבי חנינא בן דוסא אומר, כל הנימולים(יב) ביום השלישי כאב הוא להם, שנאמר [בראשית לד, כה] ויהי ביום השלישי בהיותם כואבים.(יג) ולכך שנו חכמים מרחיצין את הקטן בשלישי שלו שחל להיות בשבת,(יד) וכל צרכי מילה עושין בשבת. וכל ערל לא יאכל בו [שמות יב, מח] ולא ייגע במקדש, הפורש מן הערלה כפורש מן הקבר: רבן גמליאל בנו של רבי יהודה הנשיא אומר, ביום שנימול אברהם ביום השלישי כאב היה לו מאד(טו) כדי לנסותו. מה עשה הקדוש ברוך הוא,(טז) נקב חור אחד בגיהנם, והרתיח את היום(יז)  של רשעים,(יח) ויצא וישב לו בפתח האהל לרוח היום, שנאמר [בראשית יח, א] והוא ישב פתח האהל כחום היום. אמר הקדוש ברוך הוא למלאכי השרת, בואו ונבקר את החולה,(יט) שמדת גמילות חסדים גדולה לפני, מיד ירדו המלאכים ובקרו את אברהם.(כ) בוא וראה כחה של מילה, שעד שלא נימול אברהם(כא) היה נופל ואחר כך אני מדבר עמו, שנאמר [שם יז, יז] ויפל אברהם על פניו. עכשיו שנימול הוא יושב ואני עומד, שנאמר [שם יח, א] והוא ישב פתח האהל וגו',(כב) וכתיב [שם ב] וישא עיניו וירא והנה שלשה אנשים ניצבים עליו: רבי זעירא אומר,(כג) חמש ערלות בעולם, ארבע באדם ואחת באילן. ארבע באדם מנין, ערלת האוזן, שנאמר [ירמיה ו, י] הנה ערלה אוזנם. ערלת שפתיים, שנאמר [שמות ו, יב] ואני ערל שפתים. ערלת הלב, שנאמר [דברים י, טז] ומלתם את ערלת לבבכם.(כד) ערלת בשר מנין, שנאמר [בראשית יז, יד] וערל זכר אשר לא ימול את בשר עורלתו. ואומר, כי כל הגוים ערלים וכל בית ישראל ערלי לב [ירמיה ט, כה].(כה) וערלת הלב אינה מנחת לעשות רצון בוראו.(כו) ולעתיד לבא הקדוש ברוך הוא מסיר את ערלת הלב מעליהן ואינן מקשין את ערפם לפני בוראם, שנאמר [יחזקאל לו, כו] והסירותי את לב האבן מבשרכם ונתתי לכם לב בשר.(כז) ואומר [דברים י, טז] ומלתם את ערלת לבבכם. אחת באילן, שנאמר [ויקרא יט, כג] וכי תבואו אל הארץ ונטעתם כל עץ מאכל וערלתם עורלתו את פרייו. רבי זריקא אומר,(כח) אין עץ האמור כאן אלא עץ הגפן. אם אינן כורתין את עץ עורלתו, כל הפירות שהוא עושה עוללות קטופין ולא טובים למראה, ונפסל יינו מעל גבי המזבח. ואם כורתין עץ עורלתו, כל פירות שהוא עושה טובים למראה, ונבחר יינם להקריב על גבי המזבח. כך אבינו אברהם, עד שלא נימול, הפרי שעשה לא היה טוב במעשיו ונפסל מעל גבי המזבח, וכשנימול הפרי שעשה היה טוב במעשיו ונבחר יינו על גבי המזבח כיין נסך, שנאמר [במדבר טו, ז] ויין לנסך: רבי יוחנן אומר, כל מכחישי השם הבאים בישראל נימולים בטובתם וברצונם, וביראת שמיים הם נימולים, ואף על פי כן אין מאמינים בהם עד שבעה דורות, שלא ישובו המים למוצאיהם. אבל עבדים נימולים שלא בטובתם ושלא ברצונם, ואין אמונה בעבדים. כך כל עבדים שנימולו עם אברהם אבינו, לא נתקיימו לא הם ולא זרעם בישראל. ומנין שמלן, שנאמר [בראשית יז, כז] וכל אנשי ביתו יליד בית נימולו. ולמה מלון, בשביל הטהרה, שלא יטמאו את אדוניהם במאכליהם ובמשתיהם. [שכל מי שאוכל עם הערל, כאילו אוכל עם הכלב, מה הכלב שלא נימול כך העבד שלא נימול. וכל הנוגע בערל כנוגע במת. וכל הרוחץ עמו כרוחץ עם המצורע, שהם בחייהם כמתים ובמותם כנבלת השדה. ואין תפילתן נכנסת לפני הקדוש ברוך הוא, ועליהם הוא אומר [תהלים קטו, יז] לא המתים יהללו יה. אבל ישראל שהן נימולין, תפילתן נכנסת לפני הקדוש ברוך הוא. ועליהם הוא אומר [שם יח] ואנחנו נברך יה מעתה ועד עולם הללויה. רבי אומר, יצחק מל את יעקב, ועשו מואס במילה כשם שמאס את הבכורה, שנאמר [בראשית כה, לד] ויבז עשיו את הבכורה. ויעקב דבק בברית מילה ומל את בניו ואת בני בניו. ומנין שהיו בני יעקב נימולין, שנאמר [שם לד, כב] אך בזאת(כט) יאותו לנו האנשים וגו'. מכאן אתה למד שבני יעקב היו נימולין, ומלו לבניהם(ל) והנחילוה לחוק עולם, עד שעמד(לא) פרעה וגזר עליהם גזירות קשות ומנע מהם ברית מילה. וביום שיצאו ישראל ממצריים נימולו כולם(לב) מגדול ועד קטן, שנאמר [יהושע ה, ה] כי מלים היו כל העם היוצאים וגו'.(לג) והיו לוקחים דם מילה ודם פסח, והיו נותנין(לד) על משקוף בתיהן, וכשעבר הקדוש ברוך הוא לנגוף את מצרים(לה) וראה את דם הברית ודם הפסח, נתמלא רחמים על ישראל,(לו) שנאמר [יחזקאל טז, ו] ואעבור עלייך ואראך מתבוססת בדמיך ואמר לך בדמיך חיי ואמר לך בדמיך חיי.(לז) אמר רבי אליעזר, וכי מה ראה הכתוב לומר שתי פעמים בדמיך חיי. אלא אמר הקדוש ברוך הוא בזכות דם ברית מילה ודם פסח גאלתי אתכם ממצריים,(לח) ובזכותם אתם עתידין ליגאל בסוף מלכות רביעית, לכך נאמר שתי פעמים בדמיך חיי. רבי ישמעאל אומר,(לט) לא עיכב אברהם מכול אשר ציווהו. וכשנולד יצחק, בן שמונה ימים(מ) הגישו למילה, שנאמר [בראשית כא, ד] וימל אברהם את יצחק בנו בן שמנת ימים.(מא) והגישו למנחה על גבי המזבח,(מב) ועשה שמחה ומשתה. מכאן אמרו חכמים(מג) חייב אדם לעשות שמחה ומשתה באותו היום שזכה למול את בנו כאברהם אבינו,(מד) שנאמר [שם ח] ויעש אברהם משתה גדול ביום הגומל את יצחק:(מה) שלשה ענויין הן, עינוי הצום, ועינוי בית האסורין, ועינוי הדרך. עינוי הצום מנין, שנאמר [תהלים לה, יג] עניתי בצום נפשי. עינוי בית האסורין מנין, שנאמר [שם קה, יח] ענו בכבל רגלו. עינוי הדרך מנין, שנאמר [שם קב, כד] עינה בדרך כחי.(מו) ומענוי הדרך לא מלו בני ישראל, שנאמר [יהושע ה, ז] כי לא מלו אותם בדרך.(מז) רבי ישמעאל אומר, וכי ישראל שלא נימולו שמעו קולו של הקדוש ברוך הוא על הר סיני ונתן להם את התורה. אלא חס ושלום(מח) נימולין היו, אלא(מט) שלא היה להם פריעה, וכל מי שמל ולא פרע את המילה כאילו לא מל. וכשבאו ישראל לארץ ישראל, אמר הקדוש ברוך הוא ליהושע, אי אתה יודע שאין ישראל נימולין כתקנן חזור(נ) ומל אותם פעם שנייה, שנאמר [שם ב] מל את בני ישראל שנית. וקבץ כל הערלות עד שעשה אותם כגבעה, שנאמר [שם ג] וימל את בני ישראל אל גבעת הערלות.(נא) והיו ישראל לוקחין את הערלה ואת הדם(נב) ומכסין אותן בעפר המדבר. וכשבא בלעם הקוסם ראה את כל המדבר מלא מערלתן של ישראל, אמר מי יוכל לעמוד בזכות ברית דם המילה שהוא מכוסה בעפר, שנאמר [במדבר כג, י] מי מנה עפר יעקב. מכאן אמרו חכמים מכסין את ערלת הדם בעפר הארץ.(נג) ולא עוד אלא שנמשלו לעפר, שנאמר [בראשית כח, יד] והיה זרעך כעפר הארץ.(נד) וכך היו ישראל נהוגין למול,(נה) עד שנחלקו לשתי ממלכות, ומלכות אפרים מנעו מהם את המילה. ועמד אלייהו זכור לטוב וקינא קנאה גדולה, ונשבע על השמיים שלא להוריד טל ומטר על הארץ, ושמעה איזבל ובקשה להרוג אותו. עמד אלייהו(נו) והיה מתפלל לפני הקדוש ברוך הוא.(נז) אמר לו הקדוש ברוך הוא, טוב אתה מאבותיך, עשיו ביקש את יעקב להרגו, שנאמר [שם כז, מא] יקרבו ימי אבל אבי ואהרגה את יעקב אחי. וברח [נ"א: יעקב ברח] מלפניו ונמלט,(נח) שנאמר [הושע יב, יג] ויברח יעקב שדה ארם. פרעה ביקש להרוג את משה, [נ"א: משה ברח] וברח מלפניו ונמלט, שנאמר [שמות ב, טו] ויברח משה מפני פרעה. שאול ביקש להרוג את דויד, וברח [נ"א: דוד ברח] מלפניו ונמלט, שנאמר [ש"א יט, י] ודוד ברח וימלט. ללמדך שכל מי שהוא בורח נמלט. עמד אלייהו(נט) וברח מארץ ישראל ונמלט, שנאמר [מ"א יט, ח] ויקם ויאכל וישתה. נגלה עליו הקדוש ברוך הוא(ס) ואמר לו מה לך פה אלייהו [שם ט], אמר לו קנא  [שם י]. אמר לו הקדוש ברוך הוא,(סא) לעולם אתה מקנא,(סב) קנאת בשטים על(סג) גילוי עריות, שנאמר [במדבר כה, יא] פינחס בן אלעזר וגו'. וכאן אתה מקנא.(סד) חייך, שאין ישראל עושין ברית מילה עד שאתה רואה בעיניך.(סה) מכאן התקינו חכמים שיהיו עושין(סו) מושב כבוד למלאך הברית,(סז) שנאמר [מלאכי ג, א] ומלאך הברית אשר אתם חפצים הנה בא וגו'. אלהי ישראל יחיש ויביא(סח) בחיינו משיח לנחמנו,(סט) ויחדש לבבנו, שנאמר, והשיב לב אבות על בנים וגו' [שם כד]. 

@@@פרקי דרבי אליעזר פרק לג@@@ 
כתיב [בראשית כו, יב] ויזרע יצחק בארץ ההוא, רבי אליעזר אומר,(א) וכי יצחק זרע דגן חס ושלום, אלא(ב) לקח את כל מעשר ממונו(ג) וזרע צדקה לעניים, כמה דאת אמר זרעו לכם לצדקה [הושע י, יב].(ד) וכל דבר שעישר הביא לו הקדוש ברוך הוא מאה שערים של ממון וברכו, לכך נאמר [בראשית כו, יב] ויברכהו ה': רבי שמעון אומר,(ה) מכח צדקה המתים עתידין לחיות. ומנין(ו) אנו למדין, מאלייהו התשבי(ז) שהיה הולך מהר אל הר  אל מערה,(ח) הלך לו לצרפת(ט) וקבלתו אישה אלמנה בכבוד גדול,(י) אמו של יונה היתה,(יא) ומפתה ומשמנה היו אוכלים ושותים(יב) הוא והיא ובנה, שנאמר [מ"א יז, טו] ותאכל הוא והיא.(יג) אמר רבי לוי, הוא והיא כתיב,(יד) והיא והוא קרינן, בזכות אלייהו אכלו.(טו) לאחר ימים(טז) חלה בן האישה ומת, שנאמר [שם יז] ויהי אחר הדברים האלה חלה בן האישה.(יז) אמרה לו האישה, יאמרו כי באת אלי בתשמיש המיטה והזכרת עוני עלי ומת בני,(יח) אלא טול מה שהבאת אלי ותן לי את בני. ועמד אלייהו והתפלל לפני הקדוש ברוך הוא ואמר, רבונו של עולם,(יט) לא די לי כל הרעות שעברו עלי ועל ראשי, אלא אף האישה הזאת(כ) שאני יודע שמתוך צרת בנה דיברה עלי(כא) לעקשני,(כב) עכשיו ילמדו הדורות שיש תחיית המתים השב את נפש הילד,(כג) ונעתר לו, שנאמר [שם כב] וישמע ה' בקול אלייהו וגו'. רבי יהושוע בן קורחה אומר,(כד) ועל זה את תמיה, בוא וראה מאלישע בן שפט(כה) שלא היתה אישה יכולה להסתכל בפניו שלא תמות,(כו) והיה הולך מהר להר  למערה, והלך לשונם(כז) וקבלתו אישה גדולה בכבוד גדול,(כח) אחותה של אבישג השונמית(כט) אשתו של עדוא הנביא וקבלתו בכבוד גדול. אמרה האישה לבעלה איש האלהים הזה(ל) קדוש הוא, אין אישה יכולה להסתכל בפניו שלא תמות, שנאמר [מ"ב ד, י] נעשה נא עליית קיר קטנה, וכל פעם שהוא עובר יסור אל העליה.(לא) ובנו והכינו והתקינו.(לב) לאחר ימים היה עובר אל שונים, ויסר אל העלייה, שנאמר [שם יא] ויהי היום ויבא שמה.(לג) וקרא לשונמית, שנאמר [שם טו] ויקרא לה ותעמד בפתח.(לד) ולמה עמדה בפתח, שלא היתה יכולה להסתכל בפניו. אמר לה למועד הזה כעת חיה את חובקת בן [שם טז].(לה) אמרה לו אדוני זקן מאד וחדלה ממני אורח נשים, ואי אפשר לעשות הדבר הזה, אל אדוני איש האלהים אל תכזב בשפחתך [שם]. רבי זכריה אומר,(לו) רצון יראיו יעשה [תהלים קמה, יט], עשה הקדוש ברוך הוא רצונו של נביא, והורה וילדה,(לז) וגדל הנער,(לח) ויצא לפוגת נפש לראות בקוצרים,(לט) וקורהו אסון, שנאמר [מ"ב ד, יח] וייצא אל אביו אל הקצרים וימות [שם כ].(מ) והלכה האישה להר הכרמל ונפלה על פניה ארצה לפני אלישע, אמרה לו(מא) הלואי שהייתה כלי ריקם, אלא שנתמלא ונשפך.(מב) אמר הנביא, כל דבר שהקדוש ברוך הוא עושה היה מגיד לי חוץ מזו, שנאמר [שם כז] ותבא אל איש האלהים  גחזי להדפה, אחזה בהוד יופייה,(מג) מלמד שנתן ידו על גבי דדיה. ויאמר איש האלהים(מד) הרפה לה [שם].(מה) לקח את המשענת שבידו ונתנה לגחזי, אמר לו(מו) אל תדבר בפיך כל דבר מאומה(מז) עד שאתה הולך ונותן את המשענת על פני הנער ויחיה.(מח) וגחזי היה כשחוק בעיניו, וכל אדם שהיה פוגע היה אומר לו   הזה מחיה. לפיכך לא עלתה בידו,(מט) עד שהלך ברגליו(נ) ונתן פניו על פניו ועיניו על עיניו, והתחיל מתפלל, רבונו של עולם(נא) כשם שעשית ניסים על ידי אלייהו רבי והחיה את המת, כך עשה עימי והחיה הנער הזה.(נב) ונעתר לו, שנאמר [מ"ב ד, לה] ויזורר הנער עד שבע פעמים: רבי עזריה אומר, תדע לך כוח הצדקה, בוא וראה(נג) מן שלום בן תקווה,(נד) שהיה מגדולי הדור(נה) והיה עושה צדקות בכל יום ויום. ומה היה עושה, היה ממלא את החמת מים(נו) והיה יושב על פתח העיר, וכל מי שהיה בא מן הדרך היה משקה(נז) ומשיב את נפשו עליו.(נח) ובזכות הצדקה שעשה(נט) שרתה רוח הקודש על אשתו.(ס) וילך חלקיהו הכוהן וגו' אל חולדה הנביאה אשת שלום בן תקווה [שם כב, יד].(סא) ולמפרע היה שמו בן סחרא,(סב) כשם שאתה אומר כי טוב סחרה מסחר כסף [משלי ג, יד].(סג) וכשמת בעלה, חסרו צדקות בעלה,(סד) ויצאו כל ישראל לגמול חסד עם שלום בן תקווה,(סה) וראו את הגדוד שבא עליהם,(סו) והשליכו את האיש בקבר אלישע.(סז) הלך האיש ונגע בעצמות אלישע וחיה,(סח) ואחר כך הוליד חנמאל בן שלום: רבי חנניה בן תרדיון אומר,(סט) תדע לך כוח הצדקה, בוא וראה משאול בן קיש(ע) שהסיר את האובות ואת הידעונים,(עא) וחזר ואוהב אשר שנא, והלך אל עין דואר(עב) אל אישה צפניה, אמו של אבנר, ושאלה באוב, והעלתה לו שמואל,(עג) ועלו עמו אחרים,(עד) וכסבורין שהגיע תחיית המתים, וראתה האישה(עה) ונבהלה מאד, שנאמר [ש"א כח, יג] ויאמר לה המלך אל תיראי.(עו) ויש אומרים צדיקים הרבה כיוצא בו עלו עמו באותה שעה: רבי אליעזר אומר,(עז) כל המתים עומדים בתחיית המתים ועולין בלבושיהן. ממי אתה למד,(עח) מזרע הארץ, קל וחומר(עט) מחטה, מה חיטה שנקברה ערומה יוצאת בכמה לבושין, צדיקים שנקברו בלבושיהן על אחת כמה וכמה. ולא עוד אלא ממי אתה למד,(פ) מחנניה מישאל ועזריה שירדו לתוך כבשן האש לבושין ועלו בתכריכיהן, שנאמר [דניאל ג, כז] ושיער ראשהון לא התחרך. ועוד ממי אתה למד(פא) משמואל הנביא, שעלה עוטה מעיל, שנאמר [ש"א כח, יד] ותאמר איש זקן עולה והוא עוטה מעיל: רבי נתן אומר,(פב) כל הנביאים נתנבאו בחייהם,(פג) ושמואל נתנבא בחייו ואחר מותו, שאמר שמואל לשאול אם אתה שומע לעצתי לפול בחרב תהא מיתתך כפרה עליך,(פד) ויהא גורלך עימי במקום שאני שרוי. ושמע לעצתו ונפל בחרב הוא(פה) וכל ביתו, שנאמר [שם לא, ו] וימת שאול ושלשת בניו וגו'. למה, שיהא חלקו עם שמואל הנביא לעתיד לבוא, שנאמר [שם כח, יט] ומחר אתה ובניך עימי.(פו) מאי עימי, אמר רבי יוחנן, עימי במחיצתי: הילל הזקן אומר, אמר לו שמואל לשאול לא דיך(פז) שלא שמעת בקולו ולא עשית חרון אפו בעמלק,(פח) אלא גם באתה לשאול לך באוב. אוי לרועה אוי לצאנו, שבשבילך נתן הקדוש ברוך הוא את ישראל ביד פלשתים:(צ) רבי יוחנן אומר,(צא) עלו ישראל לבבל ולא הניחו את מעשיהם הרעים. אחאב בן קוליה וצדקיה בן מעשיה(צב) נעשו רופאי שקר, והיו מרפאין את נשי כשדים ובאים עליהם בתשמיש המיטה,(צד) שמע המלך ואמר לשורפן. אמרו שניהם(צה) יהושוע בן יהוצדק איש צדיק הוא, יבא עימנו ובזכותו אנו ניצולין, אמרו לו אדונינו המלך האיש הזה היה עימנו בכל דבר. ציווה המלך לשרוף את שלושתן באש,(צז) וירד המלאך מיכאל והציל את יהושוע משריפת האש(צח) והעלהו לפני כיסא הכבוד, שנאמר [זכריה ג, א] ויראני את יהושוע הכוהן הגדול. ושניהם נשרפו באש, שנאמר [ירמיה כט, כב] ולוקח מהם קללה אשר קולם. אשר שרפם אין כתיב כאן(צט) אלא אשר קולם [שם], הא למדנו(ק) שנתחרכו שערותיו בעונותיהם, שנאמר [זכריה ג, ב] הלוא זה אוד מוצל מאש: רבי יהודה אומר,(קא) כשהביא נבוכדנצר עלילות דברים על ישראל להורגם, העמיד צלם בבקעת דורא(קב) והוציא כרוז ואמר, כל מי שלא ישתחווה לצלם הזה ישרף באש. וישראל(קג) לא בטחו בצל יוצרם,(קד) ובאו הם ונשיהם ובניהם(קה) והשתחוו לצלם,(קו) חוץ מדניאל חנניה מישאל ועזריה, שהיו קוראים בשם אלוהיהם(קז) והיה גנאי להם לשורפו באש, שנאמר [דניאל ד, ה] ועד אחרין על קדמי דניאל וגו'. ונטלו לחנניה מישאל ועזריה ונתנו אותן בתוך כבשן האש,(קח) וירד גבריאל והצילן מכבשן האש. אמר להם המלך [נ"א: נבוכדנצאר] הייתם יודעים(קט) שיש לכם אלוה  ומציל, למה הנחתם אלוהיכם והשתחויתם לצלם שאין בו כח להציל, אלא כדרך שעשיתם בארצכם  אותה,(קי) כך אתם מבקשים לעשות בארצי להחריב אותה. וציווה המלך [נ"א: נבוכדנצאר] ונהרגו כולם. ומנין שהיו כולם הרוגי חרב, שנאמר [יחזקאל לז, ט] ויאמר אלי(קיא) הנביא וגו' בהרוגים האלה ויחיו: רבי פינחס אומר,(קיב) לאחר עשרים שנה שנהרגו כולם בבבל,(קיג) שרתה רוח הקודש על יחזקאל, והוציאו לבקעת דורא(קיד) והראהו עצמות יבשות הרבה מאד.(קטו) אמר לו בן אדם מה אתה רואה, אמר לו אני רואה כאן עצמות יבשות,(קטז) אמר לו יש בי כוח להחיות אותן, והיה לו לומר [נ"א: לא אמר הנביא] רבונו של עולם יש בך כוח לעשות יותר מאלו, אלא אמר ה' אלהים אתה ידעת [שם ג], כאילו לא האמין,(קיז) לפיכך לא נקברו עצמותיו בארץ טהורה [נ"א: ישראל], שנאמר [עמוס ז, יז] ואתה על אדמה טמאה תיקבר. אמר לו הנביא על העצמות האלה [יחזקאל לז, ד], אמר לפניו רבונו של עולם,(קיח) מה הנבואה מביאה עליהם,(קיט) בשר וגידים ועצמות או כל בשר ועצם שאכלו מהם בהמה וחיה ועוף ומתו בארץ אחרת. מיד(קכ) השמיע הקדוש ברוך הוא קולו ורעשה הארץ, שנאמר [שם ז] ויהי קול כהנבאי והנה רעש וגו',(קכא) והיתה הארץ ההיא מקרבת עצם אל עצמו. רבי יהושוע בן קורחה אומר,(קכב) ירד עליהם תחיית טל מן השמיים(קכג) שהוא נובע ומוציא מים, כך היו נובעים(קכד) ועולים עליהם בשר ועצמות וגידים, שנאמר [שם לז, ח] וראיתי והנה עליהם גידים, אמר לו הנביא אל הרוח [שם ט]. באותה שעה(קכה) יצאו ארבע רוחות השמיים ופתחו את אוצרות הנשמות,(קכו) והחזיר כל רוח ורוח לגוף בשר איש,(קכז) שנאמר [שם י]  כאשר ציוני. כתיב הכא חיל גדול מאד וגו' [שם],(קכח) וכתיב ובני ישראל פרו וגו' [שמות א, ז], מה להלן שישים רבוא אף כאן שישים רבוא.(קכט) וכולם עמדו על רגליהם(קל) חוץ מאיש אחד. אמר הנביא רבונו של עולם מה טיבו של זה, אמר לו בנשך נתן [יחזקאל יח, יג]. באותה שעה(קלא) היו ישראל בוכים ואומרים,(קלב) היינו מקויים לעמוד עם כל ישראל בתחיית המתים עכשיו אבדה תקותנו [שם לז, יא]. באותה שעה אמר הקדוש ברוך הוא לנביא לך אמור להם,(קלג) חי אני שאעמיד אתכם בתחיית המתים לעתיד לבוא, ומקבץ את כל ישראל לקיבוץ גליות לארץ ישראל, שנאמר [שם יב] הנה אני פתח את קברותיכם. 

@@@פרקי דרבי אליעזר פרק לז@@@ 
כאשר ינוס איש מפני הארי ופגעו הדוב [עמוס ה, יט]. הארי זה לבן, שרדף אחרי יעקב(א) לחטוף את נפשו.(ב) הדוב [נ"א: אחיו], זה עשיו, שעמד על הדרך כדוב שכול בא להמית אם על בנים. והארי יש לו בשת פנים והדוב אין לו בשת פנים. עמד יעקב(ה) והיה מתפלל לפני הקדוש ברוך הוא, ואמר רבונו של עולם, לא כך אמרת לי שוב אל ארץ אבותיך ולמולדתך ואהיה עימך [בראשית לא, ג], והרי עשיו אחי עתה בא להרגני ואינו מתירא ממך, ואני מתירא ממנו. מכאן אמרו אל תתירא מפני איש שוטר ומושל, אלא מפני אדם שאין בו יראת שמיים. ועמד לו על הדרך כדוב שכול להמית אם על בנים. מה עשה הקדוש ברוך הוא,(ט) שלח לו מלאך(י) להצילו ולהושיעו מיד עשיו, ונראה לו כאיש, שנאמר [שם לב, כה] ויאבק איש עמו עד עלות השחר.(יא) וכיוון שעלה עמוד השחר אמר לו המלאך שלחני, שהגיעה עת עמידתי לשרת ולזמר לפני הקדוש ברוך הוא, ולא רצה יעקב לשלחו. מה עשה המלאך,(יב) התחיל לשורר ולזמר מן הארץ. וכששמעו העליונים את קול המלאך שהיה משורר ומזמר מן הארץ, אמרו(יג) בשביל כבוד הצדיק אנו שומעים את קול המלאך מן הארץ,(יד) עליו הכתוב אומר מכנף הארץ זמירות שמענו צבי לצדיק וגו' [ישעיה כד, טז].(טו) ועוד אמר לו המלאך שלחני, אמר לו יעקב איני משלחך עד שתברכני, שנאמר [בראשית לב, כז] לא אשלחך כי אם ברכתני. וברכו, שנאמר [שם לא] ויברך אותו שם. ועוד אמר לו שלחני, אמר לו איני משלחך(טז) עד שתאמר לי מה שמך. וקרא שמו ישראל כשמו, שנקרא שמו ישראל.(יז) רצה יעקב להתגבר עם המלאך, והפילו לארץ. מה עשה המלאך,(יח) אחז בגיד הנשה שעל כף הירך, ונשוה גיד הנשה שלו(כ) ונעשה כחלב המת.(כא) לפיכך אסור לבני ישראל לאכול גיד הנשה שעל כף הירך, שנאמר [שם לג] על כן לא יאכלו בני ישראל את גיד הנשה אשר על כף הירך וגו':(כב) רצה יעקב לעבור את מעבר יבק ולהתעכב שם, אמר לו המלאך,(כג) לא כך אמרת לי עשר אעשרנו לך [שם כח, כב]. מה עשה יעקב,(כד) לקח את כל מקנה קניינו שהביא מפדן ארם,(כה) והיו חמשת אלפים וחמש מאות צאן. ועוד אמר המלאך ליעקב, והלא יש לך בנים ולא עשרת אותם לי, מה עשה יעקב,(כו) הפריש ארבעה בכורות לארבע אימהות, ונשתיירו שמונה. התחיל משמעון וגמר בבנימין שבמעי אמו,(כז) ועוד התחיל משמעון וגמר בלוי, ועלה לוי מעשר קודש לה', שנאמר [ויקרא כז, לב] העשירי יהיה קודש לה'.(כח) רבי ישמעאל אומר, כל הבכורות כשהן בשמירת העין חייבין להתעשר מעשר, ולא עשר יעקב(כט) אלא למפרע. התחיל מבנימין שבמעי אמו, ועלה לוי קודש לה',(ל) ועליו הכתוב אומר העשירי יהיה קודש לה'. ירד מיכאל המלאך ונטל את לוי והעלהו לפני הקדוש ברוך הוא, אמר לפניו רבונו של עולם(לא) זה גורלך(לב) וחלק  [נ"א: מעשיך].(לג) ופשט יד ימינו וברכו שיהיו(לד) בני לוי משרתים לפניו בארץ כמלאכי השרת בשמים. אמר מיכאל לפני הקדוש ברוך הוא, ריבון כל העולמים,(לה) המשרתים למלך אינו נותן להם טרף מזונם, לפיכך נתן להם לבני לוי(לו) כל קודש שעלה לשמו, שנאמר [דברים יח, א] אשי ה' ונחלתו יאכלון:(לז) כשעבר יעקב לבא בארץ כנען, בא אליו עשיו [נ"א: אחיו] מהר שעיר בזעף אף וזמם להרגו, שנאמר [תהלים לז, יב] זמם רשע לצדיק וחרק עליו שיניו. אמר עשיו איני הורג את יעקב אחי בחיצים ובקשת, אלא בפי אני הורגו ומוצץ את דמו, שנאמר [בראשית לג, ד] וירץ עשיו לקראתו ויחבקהו ויפל על צואריו וישקהו ויבכו. אל תהי קורא וישקהו אלא . ונעשה צווארו של יעקב כעצם השן, ועליו הכתוב אומר [שה"ש ז, ה] צוארך כמגדל השן, וקהו שיניו של עשיו. וכיוון שראה שלא עלתה בידו תאוותו, התחיל כועס  בשיניו, שנאמר [תהלים קיב, י] רשע יראה וכעס שיניו יחרק ונמס. ולקח יעקב את מעשר קניינו שהביא מפדן ארם,(מד) ושלח ביד עבדיו ונתן לעשיו,(מה) אמר להם אמרו לו כה אמר עבדך יעקב [בראשית לב, ה]. אמר לו הקדוש ברוך הוא, יעקב, עשית את הקודש חול. אמר לפניו ריבון כל העולמים אני מחניף לרשע בשביל שלא יהרגני. מכאן אמרו חכמים מחניפין את הרשעים בעולם הזה מפני דרכי שלום. אמר לו עשיו, אחי יש לי רב. ובשביל שחלק כבוד יעקב לעשיו, לפיכך חלקו בני יעקב כבוד לבני עשיו בלשון רב, שנאמר [דברים ב, ג] רב לכם סוב את ההר הזה. אמר לו הקדוש ברוך הוא, לא דיך שעשית את עצמך קודש חול, אלא שאמרתי ורב יעבוד צעיר [בראשית כה, כג], ואתה אמרת עבדך יעקב. חייך כדבריך יהיה, הוא ימשול עליך בעולם הזה, ואתה תהיה מושל עליו בעולם הבא. ולפיכך אמר לו יעקב יעבור נא אדוני לפני עבדו ואני אתנהלה לאטי וגו' [שם לג, יד]. מכאן אתה למד שאין בני עשיו נופלין עד שיבא שריד מיעקב ויקצץ רגליהם של בני עשיו מהר שעיר, שנאמר [במדבר כד, יט] וירד מיעקב וגו', וכתיב [עובדיה א, יח] ולא יהיה שריד לבית עשיו כי ה' דבר. 

@@@פרקי דרבי אליעזר פרק מא@@@ 
(א) ירידה השישית, שירד לסיני, שנאמר [שמות יט, כ]  ה' על הר סיני.(ב) בשישה בסיון(ג) נגלה הקדוש ברוך הוא על ישראל בהר סיני,(ד) וממקומו נתלש הר סיני,(ה) ונפתחו השמיים(ו) ונכנס ראש ההר בשמיים,(ז) וערפל מכסה את ההר.(ח) הקדוש ברוך הוא יושב על (ט) ורגליו עומדות על הערפל, שנאמר [ש"ב כב, י] ויט שמיים וירד וערפל תחת רגליו. רבי טרפון אומר, זרח הקדוש ברוך הוא מהר שעיר ונגלה על בני עשיו, שנאמר [דברים לג, ב] ויאמר ה'  בא וזרח משעיר למו. ואין שעיר אלא בני עשיו, שנאמר [בראשית לו, ח] ויישב עשיו בהר שעיר. אמר להם הקדוש ברוך הוא, מקבלים אתם את התורה, אמרו לו מה כתיב בה, אמר להם לא תרצח [שמות כ, יג]. אמרו לו לך , כי אין אנו יכולים לעזוב את הברכה שבירך יצחק את עשיו אבינו שאמר לו ועל חרבך תחיה [בראשית כז, מ]. ומשם חזר ונגלה על בני ישמעאל, שנאמר [דברים לג, ב] הופיע מהר פארן, אמר להם מקבלים אתם את התורה, אמרו לו מה כתיב בה, אמר להם לא תגנב [שמות כ, טו], אמרו לו אין אנו יכולים לעזוב את הדבר שעשו אבותינו, שגנבו את יוסף והורידוהו למצרים, שנאמר [בראשית מ, טו] כי גנב גנבתי מארץ העברים.(יג) ומשם שלח לכל אומות העולם, [נ"א: לשאר האומות] ואמר להם מקבלים אתם את התורה, אמרו לו מה כתיב בה, אמר להם לא יהיה לך אלהים אחרים על פני [שמות כ, ג],(יד) אמרו לו(טו) אין אנו יכולין להניח דת אבותינו שעבדו את האלילים, אין אנו חפצים בתורה, אלא(טז) תן תורתך לעמך, שנאמר [תהלים כט, יא] ה' עוז לעמו ייתן ה' יברך את עמו בשלום. ומשם חזר ונגלה על בני ישראל, שנאמר [דברים לג, ב] ואתה מרבבות קודש. ואין רבבות אלא ישראל, שנאמר [במדבר י, לו] ובנחה יאמר שובה ה' רבבות אלפי ישראל.(יז) ועמו(יח) אלפי שנאן ורכב רבותים מלאכי קודש.(יט) וימינו אוחזת את התורה, שנאמר [דברים לג, ב] מימינו אש דת למו. מכאן אתה למד(כ) שדברי תורה כגחלי אש.(כא) ונתן להם בלשון חיבה, שנאמר [שה"ש ב, ו] שמאלו תחת לראשי וגו'.(כב) בלשון שבועה, שנאמר נשבע ה' בימינו ובזרוע עוזו, ואין ימינו אלא שבועה, שנאמר [ישעיה סב, ח] נשבע ה' בימינו: רבי אליעזר אומר,(כג) מיום שיצאו ישראל ממצריים, היו נוסעים וחונים במחלוקת [נ"א: ],(כד) שנאמר [שמות יט, ב] ויסעו ויחנו.(כה) עד שבאו כולם להר סיני(כו) וחנו כנגד ההר, שנאמר [שם] ויחן שם ישראל נגד ההר. אמר להם מקבלים אתם את התורה, אמרו כולם(כז) פה אחד,(כח) עד שלא נשמע את התורה אנו(כט) שומרים ועושים כל המצות הכתובים בתורה, שנאמר [שם כד, ג](כט) ויאמרו כל הדברים אשר דיבר ה' נעשה ונשמע: רבי אלעזר המודעי אומר,(ל) מיום שנבראו שמיים וארץ(לא) נקרא שם ההר חורב,(לב) וכשנגלה הקדוש ברוך הוא על משה מתוך הסנה, על שם הסנה(לג) נקרא סיני, הוא חורב. ומנין שקיבלו עליהם את התורה בהר חורב,(לד) שנאמר [דברים ד, י] יום אשר עמדת לפני ה' אלהיך בחורב: רבי פינחס אומר,(לה) ערב שבת עמדו ישראל בהר סיני(לו) ערוכים, האנשים לבד והנשים לבד. אמר לו הקדוש ברוך הוא למשה לך אמור לבנות ישראל, אם רוצות לקבל את התורה,(לז) שדרכם של אנשים הולכים אחר דעתן של נשים, שנאמר [שמות יט, ג] כה תאמר לבית יעקב אלו הנשים. ותגיד לבני ישראל [שם] אלו האנשים.(לח) וענו כולם פה אחד, כול אשר דיבר ה' נעשה ונשמע [שם כד, ז].(לט) ואומר ושרים כחללים כל מעיני בך [תהלים פז, ז]: רבי חכינאי אומר, בחודש השלישי [שמות יט, א],(מ) היום כפול כלילה,(מא) וישנו ישראל עד שתי שעות ביום.(מב) ששנת [נ"א: ששעת] יום בעצרת עריבה [נ"א: ארוכה] והלילה קצר. ויצא משה למחנה ישראל(מג) והיה מעורר אותם משנתם, אמר להם עמדו משנתכם,(מד) כבר בא החתן ומבקש את הכלה להכניסה לחופה וממתין לה, כדי ליתן להם את התורה. בא השושבין והוציא את הכלה, כאדם שעושה שושבינות לחבירו, שנאמר [שם יז] ויוצא משה את העם לקראת האלהים וגו'.(מה) והחתן יוצא לקראת הכלה ליתן להם את התורה, שנאמר [תהלים סח, ח] אלהים בצאתך לפני עמך:(מו) רבי יהושוע בן קורחה אומר, משה היו רגליו עומדות בהר וכלו בתוך השמיים,(מז)  שהיא פרושה ובני אדם יושבים בתוכה, ורגליהם עומדות בארץ וכולם בתוך האהל, כך היה משה רגליו עומדות בהר וכלו בשמיים,(מח) צופה ומביט כל מה שבשמים.(מט) והקדוש ברוך הוא מדבר עמו כאדם שהוא מדבר עם חבירו, שנאמר [שמות לג, יא] ודבר ה' אל משה פנים אל פנים. אמר לו הקדוש ברוך הוא, לך וקדש את ישראל שני ימים, שנאמר [שם יט, י] ויאמר ה' אל משה לך אל העם וקדשתם היום ומחר.(נ) וכי מה היתה קדושתן של ישראל במדבר, ערלי לב לא היו בתוכם, מן היה יורד להם מן השמיים, מים היו שותים מן הבאר, ענני כבוד היו מקיפים עליהם. אלא על תשמיש המיטה [נ"א: ההפרשה מנשותיהם] שלא ישמשו. ומשה דן דין בינו לבין עצמו,(נא) אמר משה ילך אדם אצל אשתו(נב) ונמצאו מתעכבין מלקבל את התורה, מה עשה, הוסיף להם יום אחד משלו, שאם ילך אדם אצל אשתו נמצאו טהורים שני ימים, לפיכך הוסיף להם יום אחד משלו. אמר לו הקדוש ברוך הוא, משה, הרבה נפשות מישראל היו באות באותו הלילה,(נד) אלא מה שעשית יפה עשית, והודה לו הקדוש ברוך הוא,(נה) שנאמר [שמות יט, יא] והיו נכונים ליום השלישי.(נו) אמר הקדוש ברוך הוא ירד משה אל המחנה, ואחר כך אני משמיע תורתי לישראל,(נז) שלא יהא אומר משה היה מדבר עימנו מתוך הענן. אמר לו רד העד בעם [שם כא].(נח) משה היה רוצה להיות שם,(נט) אמר לו כבר העידותי בעם, אמר לו קרא אל אהרון. ירד אל המחנה לקרוא את אהרון, והקדוש ברוך הוא השמיע את תורתו לישראל, שנאמר [שם כד] ויאמר אליו ה' לך רד,  משה אל העם ויאמר אליהם [שם כה].(ס) מה כתיב בתריה, וידבר אלהים את כל הדברים האלה לאמר אנכי ה' אלהיך אשר הוצאתיך [שם כ, א - ב]. יצא קול ראשון,(סא) והשמים והארץ רעשו ממנו,(סב) והימים והנהרות ברחו,(סג) ההרים והגבעות נתמוטטו,(סד) וכל האילנות כרעו.(סה) והמתים שבשאול חיו ועמדו על רגליהם, שנאמר [דברים כט, יד] כי את אשר ישנו פה עימנו עומד היום.(סו) וכל העתידים להיבראות עד סוף כל הדורות, שם עמדו עימהם בהר סיני, שנאמר [שם] ואת אשר איננו פה עימנו היום.(סז) וישראל שהם חיים נפלו על פניהם(סח) ומתו,(סט) ויצא קול שני וחיו ועמדו על רגליהם. ואמרו למשה, משה רבנו, אין אנו יכולים לשמוע קולו של הקדוש ברוך הוא,(ע) ומתנו כשם שמתנו,(עא) שנאמר [שה"ש ה, ו] נפשי יצאה בדברו.(עב) וכתיב [שמות כ, טז] ויאמרו אל משה דבר אתה עימנו ונשמעה.(עג) ושמע הקדוש ברוך הוא קולן של ישראל וערב לו,(עד) ושלח למיכאל ולגבריאל ואחזו בידיו של משה(עה) שלא כרצונו והגישוהו אל הערפל, שנאמר [שם יח] ומשה נגש(עו) אל הערפל. נוגש אין כתיב כאן אלא נגש.(עז) ושאר כל הדברים דבר עם משה.(עח) ועליו הכתוב אומר כצנת שלג ביום קציר ציר נאמן לשולחיו [משלי כה, יג]: ויהי כשמעכם את הקול(עט) מתוך החושך [דברים ה, כ], ולמה השמיע הקדוש ברוך הוא את קולו מתוך האש והחושך ולא מתוך האור. למה הדבר דומה,(פ) למלך שהיה לו , והיה משיא בנו אישה, ותלה בחופת בנו(פא) פרכיות שחורות ולא פרכיות לבנות. אמרו לו בני פלטין, אדוננו המלך, אין אדם תולה בחופת בנו(פב) אלא פרכיות לבנות, אמר להם יודע אני(פג) שאין בני ממתין את אשתו אלא ארבעים יום, שלא יאמרו למחר  לא היה יודע מה עתיד ליארע לבנו. כך, המלך זה הקדוש ברוך הוא, והבן שלו אלו ישראל, והכלה זו התורה, והיה הקדוש ברוך הוא יודע שאין ישראל ממתינין בדברות אלא ארבעים יום, לפיכך השמיע להם הקדוש ברוך הוא את קולו מתוך האש והחושך: רבי יהודה אומר, מדבר אדם עם חבירו(פד) הוא נראה וקולו לא נראה, וישראל שמעו קולו של הקדוש ברוך הוא וראו(פה) את הקול יוצא מפי הגבורה וברקים ורעמים, שנאמר [שמות כ, טו] וכל העם רואים את הקולות ואת הלפידים: כל מצוות שבתורה שש מאות ושלש עשרה מצוות, ושתיים שדבר הקדוש ברוך הוא,(פו) לפיכך נקראת תורה, ומניין תורה שש מאות ואחת עשרה, ושתיים דיבר ה',(פז) שנאמר [תהלים סב, יב] אחת דיבר אלהים שתיים זו שמעתי, הרי שש מאות ושלש עשרה: רבי פינחס אומר, כל אותו הדור ששמעו קולו של הקדוש ברוך הוא בהר סיני,(פח) זכו להיות כמלאכי השרת, לא ראו טיפת קרי בימיהם, ולא משל בהם כל מיני כינים,(צא) ובמותם לא שלטה בהם רימה ותולעה, אשריהם בעולם הזה(צב) ואשריהם בעולם הבא.(צג) ועליהם הכתוב אומר [שם קמד, טו] אשרי העם שככה לו. 

@@@פרקי דרבי אליעזר פרק מה@@@ 
רבי שמעון בן יוחאי אומר,(א) כשנגלה הקדוש ברוך הוא למשה מתוך הסנה שלחו למצרים. אמר משה לפני הקדוש ברוך הוא, ריבון כל העולמים השבעה לי(ב) שכל מה שאני מבקש לעשות אתה עושה,(ג) שלא אדבר דבר לפני פרעה ולא תעשה ויהרגני. ונשבע לו שכל מה שהוא מבקש הוא עושה,(ד) חוץ משני דברים, מלהיכנס בארץ, ומיום המוות.(ה) ומנין שנשבע לו, שנאמר [בראשית כב, טז] בי נשבעתי נאם ה'. וכשקבלו ישראל את הדיברות,(ו) לאחר ארבעים יום שכחו את אלוהיהם, ואמרו לאהרון, המצרים היו נושאין את אלוהיהם(ח) והיו משוררים ומזמרים לפניו ורואין אותו לפניהם, עשה לנו אלהים כאלהי מצרים ונראה אותו לפנינו, שנאמר [שמות לב, א] ויאמרו לו קום עשה לנו אלהים וגו'. הלכו להם(ט) אצל חביריו של משה, אהרון וחור בן אחותו. ומנין שהיה חור בן אחותו, שנאמר [דברי הימים א, ב, יט] ותמות עזובה  לו כלב את אפרת ותלד לו את חור. ולמה נקרא(י) שמה של מרים אפרת. בת(יא) פלטיני בת מלכים מגדולי הדור, שכל נשיא וגדול שעמד בישראל נקרא שמו אפרת,(יב) שנאמר [מ"א יא, כו] ירבעם בן נבט אפרתי, ודוד בן איש אפרתי [ש"א יז, יב]. וכי אפרתי היה, והלא משבט יהודה היה. אלא בן פלטיני בן מלכים, מגדולי הדור היה. ולפי שהיה חור משבט יהודה ומגדולי הדור, התחיל מוכיח לישראל(יג) דברים קשים.(יד) והבזויים שבישראל(טו) עמדו עליו והרגוהו.(טז) וראה אהרון לחור(יז) שנהרג, ובנה מזבח, שנאמר [שמות לב, ה] וירא אהרון, מה ראה, שנהרג חור בן אחותו. ובנה מזבח, שנאמר [שם ה] וייבן מזבח. דן אהרון דין בינו לבין עצמו, אמר אם אני אומר להם תנו לי כסף וזהב, מיד הם מביאים, אלא הריני אומר להם תנו נזמי נשיכם בניכם ובנותיכם,(יח) ומיד הדבר בטיל, שנאמר [שם ב] ויאמר [אליהם] אהרון פרקו וגו'. שמעו הנשים,(יט) ולא רצו, ולא קיבלו עליהן ליתן נזמיהן לבעליהן,(כ) אלא אמרו להם(כא) לעשות שיקוץ ותועבה שאין בו כוח להציל לא נשמע לכם. ונתן להן הקדוש ברוך הוא שכרן בעולם הזה,(כב) שהן משמרות ראשי חודשים יותר מן האנשים. ונתן להם שכר לעולם הבא, שהן עתידות להתחדש כמו ראשי חודשים, שנאמר [תהלים קג, ה] המשביע בטוב עדיך וגו'. ראו האנשים שלא שמעו הנשים להם ליתן נזמיהן לבעליהן, מה עשו, עד אותה השעה היו הנזמים באוזניהם,(כג) כמעשה המצרים וכמעשה הערביים, פרקו את נזמיהם אשר באוזניהם ונתנו לאהרון, שנאמר [שמות לב, ג] ויתפרקו כל העם את נזמי הזהב אשר באוזניהם. אשר באוזני נשיהם אין כתיב כאן, אלא אשר באוזניהם. ומצא אהרון בין הנזמים(כד) ציץ של זהב, שכתוב עליו שם הקודש וחרות עליו צורת עגל. ואותו לבד השליך בכור של אש, שנאמר [שם כד]  לי. ואשליכם באש אין כתיב כאן אלא ואשליכהו באש. וייצא העגל הזה גועה,(כה) וראו אותו ישראל.(כו) רבי יהודה אומר, סמאל [נ"א: שטן] נכנס לתוכו, והיה גועה להתעות את ישראל,(כז) שנאמר [ישעיה א, ג] ידע שור קנהו.(כח) וראו אותו כל ישראל ונשקוהו והשתחוו לו ויזבחו לו: אמר הקדוש ברוך הוא למשה, משה,(כט) שכחו ישראל את כוח גבורתי שעשיתי עימהם במצריים ובים סוף,(ל) ועשו להם עבודה זרה, שנאמר [שמות לב, ז] לך רד כי שיחת עמך. אמר לו למשה, לך רד כי שיחת עמך,(לא) לך רד מגדולתך. אמר משה לפניו, רבונו של עולם, עד שלא חטאו לפניך(לב) היית קורא אותם עמי, שנאמר [שם ז, ד] והוצאתי את צבאותי את עמי. ועכשיו שחטאו לפניך אתה אומר לי לך רד כי שיחת עמך, עמך ונחלתך הם, שנאמר [דברים ט, כט] והם עמך ונחלתך.(לג) לקח משה את הלוחות והיה יורד,(לד) והיו הכתובין סובלין את עצמן ואת משה עמון.(לה) וכשראו(לו) את התופים ואת המחולות ואת העגל,(לז) ברחו הכתובים(לח) ופרחו מן הלוחות, ונמצאו(לט) כבדין על ידי משה.(מ) ולא יכול משה לסבול את עצמו ולא את הלוחות, והשליכן מידיו ונשתברו,(מא) שנאמר [שמות לב, יט] וישבר אותם תחת ההר. אמר משה לאהרון(מב) מה עשית לעם הזה,(מג) פרעת אותם כאישה(מד) פרועה מזנות, אמר לו(מה) ראיתי מה עשו לחור, ויראתי הרבה מאד: רבי אומר, כל(מו) הנשיאים לא נשתתפו במעשה העגל, שנאמר [שם כד, יא] ואל אצילי בני ישראל לא שלח ידו, ואין אצילי אלא הנשיאים. לפיכך זכו לראות פני השכינה,(מז) שנאמר [שם י] ויראו את אלהי ישראל. רבי יהודה אומר,(מח) אף שבט לוי לא שיתף עצמו במעשה העגל, שנאמר [שם לב, כו] ויעמוד משה בשער המחנה וגו' ויאספו אליו כל בני לוי.(מט) ראה משה ששבט לוי לא נשתתף עימהם, מיד נתחזק ונתגבר, ולקח את העגל ושרפו באש(נ) וכתתו כעפר הארץ,(נא) והשליך את עפרו על פני המים, שנאמר [שם כ]  את העגל אשר עשו. והיה משקה לישראל,(נב) וכל מי שהיה נושק את העגל בכל ליבו, היו שפתיו נעשות של זהב, ושבט לוי היו הורגין אותו, עד שנפלו מישראל כשלשת אלפי איש. שלח הקדוש ברוך הוא(נג) חמישה מלאכים להשחית את כל ישראל, ואלו הן: קצף, אף, חימה, משחית, חורון.(נד) שמע משה(נה) ויצא לקראת אברהם יצחק יעקב ואמר,(נו) אם אתם מבני העולם הבא עמדו לפניי בשעה הזאת, שהרי בניכם ניתנו(נז) כצאן לטבחה,(נח) ועמדו שם לפניו שלושת האבות. אמר משה לפניו, ריבון כל העולמים, לא כך נשבעת לאלו להרבות את זרעם ככוכבי השמיים, שנאמר [שם יג] זכר לאברהם ליצחק ולישראל וגו'. ובזכות שלושת האבות(נט) נעצרו שלושה מלאכים מישראל, קצף אף וחימה, ונשתיירו שנים. אמר לפניו רבונו של עולם, למען השבועה שנשבעת להם עצור משחית מישראל, שנאמר [שם] אשר נשבעת להם בך,(ס) ונעצר המשחית, שנאמר [תהלים עח, לח](סא) והוא רחום יכפר עוון ולא ישחית. ועוד אמר משה לפניו, למען השבועה שנשבעת לי עצור חורון מישראל, שנאמר [שמות לב, יב] שוב מחרון אפך. מה עשה משה, חפר בארץ(סב) כבית דירה גדולה,(סג) בנחלת בני גד,(סד) וטמן חרון אף בארץ כאדם שהוא חבוש בבית האסורים. ובכל זמן שהיו ישראל חוטאין,(סה) הוא עולה ופוער את פיו לנשוך ברוחו ולהשחית את ישראל, לפיכך נקרא שמו פעור.(סו) והיה משה מזכיר עליו את השם, ומורידו למטה לארץ. וכשמת משה, מה עשה הקדוש ברוך הוא, נתן את קברו כנגדו,(סז) וכל זמן שישראל חוטאין והוא פוער את פיו לנשוך ברוחו ולהשמיד את ישראל, הוא רואה קברו של משה כנגדו,(סח) הוא מתפחד וחוזר לאחוריו, שנאמר [דברים לד, ו] ויקבור אותו בגי מול בית פעור. 

@@@פרקי דרבי אליעזר פרק מט@@@ 
רבי שמעון בן יוחאי אומר,(א) רצה הקדוש ברוך הוא להכרית ולהשמיד כל זרעו של עמלק,(ב) ושלח לשאול בן קיש להכרית ולהשמיד כל זרעו של עמלק.(ג) ושאול והעם שמעו(ד) ולא חסו על אדם בזוי אלא על אגג, שנאמר [ש"א טו, ט] ויחמול שאול והעם על אגג ועל מיטב הצאן והבקר.(ה) ושמע שמואל ויצא לקראתם ואמר להם,(ו) חמלתם על עמלק  שריד ממנו,(ז) אמרו לו, הצאן והבקר לעשות זבחים לה' אלהיך,(ח) אמר להם, אין חפץ לה' בעולות וזבחים כי אם לשמוע בקולו, שנאמר [שם כב] ויאמר שמואל החפץ לה' בעלות וזבחים כשמוע בקול ה' הנה שמוע מזבח טוב וגו': רבי פינחס אומר,(ט) צפה הקדוש ברוך הוא שעתיד לעמוד מאגג(י) איש צר(יא) ואויב גדול ליהודים. ואיזה, זה המן הרשע, שנאמר [אסתר ט, כד] כי המן בן המדתא האגגי צורר כל היהודים. ומזרע שאול גואל ונוקים ליהודים מיד המן, ואיזה, זה מרדכי,(יג) שנאמר [שם ב, ה] איש יהודי היה בשושן הבירה.(יד) ושם עמד שמואל מתפלל ואומר, ריבון כל העולמים אל תשכח צרת עשיו הרשע שעשה לאביו, ולקח נשים  מזבחות ומקטרות לעבודה זרה למרר חיי אבותיו, שנאמר [בראשית כו, לה] ותהיין מרת רוח ליצחק ולרבקה. זכר חטאתו על בניו ועל בני בניו עד סוף כל הדורות, שנאמר [תהלים קט, יד] ייזכר עון אבותיו אל ה'.(כ) ושמע שמואל את קול אגג לוחש בפיו ואומר אפשר שסר ממני המוות הרע, שנאמר [ש"א טו, לב] אכן סר מר המוות. אמר לו שמואל, כאשר שכלה נשים חרבך כן תשכל מנשים אמך [שם טו, לג], כשם ששכלה חרב עמלק זקנך את(כב) בחורי בני ישראל מאחרי הענן,(כג) וישבו נשיהם שכולות ואלמנות, כן תשכל מנשים אמך.(כד) ובתפילת אסתר(כה) ונערותיה נהרגו כל בר עמלק, וישבו נשיהם שכולות ואלמנות, שנאמר [שם] ויאמר שמואל כאשר שכלה נשים חרבך.(כו) ותפילת שמואל שבר חילם של בני אגג מעל ישראל בגלגל, שנאמר וישסף שמואל את אגג לפני ה' בגלגל:(כז) בכול הוא עושה שליחותו,(כח) בגבורים הוא שולח עליהם דברים נמוכים, להודיען שאין כוח גבורתן מאומה.(כט) טיטוס הרשע נכנס לבית קודשי הקודשים, ואמר אין צר ואויב יכול לפני. מה עשה הקדוש ברוך הוא, שלח עליו יתוש אחד(ל) לתוך חטמו, והיה מהלך עד שהגיע למוח, ונעשה אותו יתוש כמו גוזל בן יונה משקל שני ליטרין, להודיעו שאין בכח גבורתו מאומה. וישראל(לא) שנכנסו לבית קודשי הקודשים(לב) בגאות ליבם,(לג) והיו אומרים אין צר ואויב יכול לעמוד לפנינו, מה עשה הקדוש ברוך הוא, שלח עליהם נבוכדנצר הרשע,(לד) שהיה להם איש צר(לה) וגבה רוח, להודיע לכול כי לא בכוח יגבר איש [שם ב, ט]: רבי חכינאי אומר, לא(לו) נתן הקדוש ברוך הוא קצבה למלכיות אלא(לז) לשיעבוד מצרים, שנאמר [בראשית טו, יג] ועבדום ועינו אותם ארבע מאות שנה.(לח) ועשה עימהם הקדוש ברוך הוא כרוב רחמיו וכרב חסדיו(לט) וקיצר חציו כמניין מאתיים ועשר שנים. ולמלכות בבל שבעים שנה, שנאמר [ירמיה כט, י] כי לפי מלאות לבבל שבעים שנה: רבי אבהו אומר, ארבעים וחמש שנים מלך נבוכדנצר. תדע לך שהוא כן, בוא וראה,(מ) בשנה שמלך עלה לירושלים וכבש את יהויקים מלך יהודה, שנאמר [דניאל א, א] בשנת שלוש למלכות יהויקים מלך יהודה בא נבוכדנאצר מלך בבל ירושלים ויצר עליה. ושמונה שנים מלך על מלכות יהויקים, ואחת עשרה שנים מלך על מלכות צדקיהו, הרי תשע עשרה עד שלא נחרב הבית. ומשנחרב הבית עשרים ושש שנה, תדע לך שהוא כן, בוא וראה, מן גלות יהויכין עד שמלך אויל מרודך בנו שלושים ושבע שנה, שנאמר [מ"ב כה, כז] ויהי(מא) בשלשים ושבע שנה לגלות יהויכין מלך יהודה בשנים עשר חודש בעשרים ושבעה לחדש נשא אויל מרודך מלך בבל וגו' את ראש יהויכין מלך יהודה מבית כלא. רבי יונתן אומר,(מב) סוף מלכי מדיי ופרס היה ארתחשסתא מלך בבל,(מג) ושתים עשרה שנה מלך, שנאמר [נחמיה יג, ו] ובכל זה לא הייתי בירושלים וגו': רבי תנחום אומר, בוא וראה עושרו של אחשורוש, שהיה עשיר מכל מלכי מדיי ופרס,(מד) ועליו הכתוב אומר והרביעי יעשיר עושר גדול [דניאל יא, ב]. ומה היה עושרו של אחשורוש, שהעמיד מיטות זהב וכסף(מה) ברחוב העיר,(מו) להודיע לכל העולם את עושרו, שנאמר [אסתר א, ו] מיטות זהב וכסף. וכל כלי תשמישו של אחשורוש(מז) לא היה בכלי כסף אלא בכלי זהב.(מח) והביא כלי בית המקדש, וכלי ביתו היו משתנים(מט) ונעשים כעופרת, שנאמר [שם ז] וכלים מכלים שונים.(נ) וכל רצפת פלטירין שלו(נא) אבנים טובות(נב) ומרגליות, שנאמר [אסתר א, ו] על רצפת בהט ושש ודר וסוחרת: רבי אליעזר אומר,(נג) חצי שנה עשה אחשורוש(נד) סעודות גדולות לכל העמים, שנאמר [שם ד] ימים רבים שמונים ומאת יום. וכל מי שהיה מאכלו(נה) בטהרה,(נו) היו נותנין לו מאכל בטהרה. וכל מי שהיה מאכלו בטומאה, נותנין לו מאכל בטומאה, לקיים מה שנאמר [שם ח](נז) לעשות כרצון איש ואיש. רבי שמעון אומר, כל מנהגן(נח) של מלכי מדיי, כשהיו אוכלין ושותין היו מביאין לנשיהם גלויות בשר ערוה(ס) משחקות ומרקדות לפניהם, כדי לראות ביופי תוארן.(סב) וכשנכנס היין בליבו של אחשורוש, ביקש לעשות כן לושתי,(סג) ובת מלכים היתה(סד) ולא קיבלה עליה לעשות כן שתבא לפניו ערומה. ושלחה ואמרה לו איש שוטה שיכור, אם אבוא ויראו אותי שאני כעורה יבוזו לך בשלחנך, ואם יראו אותי שאני יפת תואר, יהרוג אותך [נ"א: יחמוד אותי] אחד מן השרים [נ"א: הקרואים] שלך בשעת היין.(סו) שמע המלך לדבריה(סז) וציווה להורגה.(סח) וכשיצא היין מליבו,(סט) ביקש לושתי המלכה ולא מצאה,(ע) אמרו לו שריו הגזירה שגזר עליה,(עא) והתחיל בוכה על הגזירה שגזר עליה.(עב) ולמה נגזר עליה אותה גזירה, לפי שהייתה מביאה את בנות ישראל ערומות, ועושין לה מלאכות בשבת, ועל זה נגזר עליה גזירה בשבת שתשחט ערומה, שנאמר [שם ב, א] זכר את ושתי ואת אשר עשתה וגו': רבי זכריה אומר, מגלגלין זכות על ידי זכאי, על ידי(עז) דניאל שהיה ממוכן, נתגלגלה המלכות על אסתר.(עח) לפי שאמר למלך אל תבכה, שכל מה שעשית לושתי(עט) כתורה עשית, וכל המקיים מצות התורה, הקדוש ברוך הוא מקיים מלכותו,(פא) שכך כתוב בתורה והוא ימשול בך [בראשית ג, טז].(פג) ושלח המלך בכל המדינות לעשות כדבר ממוכן, שנאמר [אסתר א, כב] להיות כל איש שריר בביתו.(פד) ועוד אמר יבקשו למלך נערות בתולות וגו' [שם ב, ב].(פה) נערות ולא כל נערות, אלא נערות יפות תואר, שנאמר [שם ד] והנערה אשר תיטב בעיני המלך. וכתיב להלן ותיטב הנערה בעיניו [שם ט].(פו) והטה הקדוש ברוך הוא חן וחסד עליה בעיני כל רואיה, שנאמר [שם טו] ותהי אסתר נשאת חן בעיני כל רואיה. 

@@@פרקי דרבי אליעזר פרק נג@@@ 
כל המלשין אדם בסתר [נ"א: כל(א) המספר לשון הרע](ב) אין לו חלק לעולם הבא, שנאמר [תהלים קא, ה] מלשני בסתר רעהו אותו אצמית.(ג) וכתוב אחד אומר ארור מכה רעהו בסתר [דברים כז, כד].(ד) תדע לך שהוא כן, בוא וראה מן הנחש(ה) שהלשין לאדם ולעזרו [נ"א: בין אדם להקדוש ברוך הוא],  הקדוש ברוך הוא שיהא מאכלו עפר, שנאמר [בראשית ג, יד] ועפר תאכל כל ימי חייך. רבן גמליאל אומר, ישראל אמרו לשון הרע על הקדוש ברוך הוא,(ו) ואמרו היש בה' כוח לזון אותנו במדבר, שנאמר [תהלים עח, יט - כ](ז) וידברו באלהים אמרו היוכל אל לערוך שולחן במדבר הן הכה צור ויזובו מים ונחלים ישטפו. וראה הקדוש ברוך הוא(ח) שהלשינו בכבודו, וכבודו הוא אש אוכלה, שלח בהם אש ואכלה אותם(ט) סביב, שנאמר [במדבר יא, א] [ויהי העם כמתאוננים רע בעיני ה'] ותבער בם אש ה' ותאכל בקצה המחנה. הלכו להם זקני ישראל אצל משה ואמרו לו,(י) משה רבנו, תנינו כצאן לטבחה ולא לאש אוכלה.(יא) וראה משה בצרתן של ישראל עמד והתפלל עליהם [ונעתר לו],(יב) שנאמר [שם ב] ויצעק משה אל ה' ותשקע האש: רבי יהודה אומר, אותה האש שירדה מן השמיים,(יג) שקעה בארץ ולא חזרה למקומה לשמיים, אלא(יד) נכנסה לאוהל מועד.(טו) וכל הקרבנות שהיו מקריבין ישראל במדבר, [אותה אש] היתה יוצאת ואוכלת אותן, שנאמר [ויקרא י, ב] ותצא אש מלפני ה'.(טז) ותרד אש אין כתיב כאן, אלא(יז) ותצא אש מלפני ה' וגו'. [ואותה האש יצאתה ואכלה בני אהרון, שנאמר ותצא אש] והיא האש שאכלה לעדת קורח, שנאמר [במדבר טז, לה] ואש יצאה מאת ה'. ואין אדם נפטר מן העולם עד שיעבור עליו(יח) מאותה האש ששקעה בארץ, שנאמר [שם יא, ב] ותשקע האש: ותדבר מרים ואהרון במשה על אודות האישה הכושית אשר לקח וגו' [שם יב, א].(יט) וכי כושית היתה, אלא מה הכושי הזה משונה בעורו, כך היתה(כ) ציפורה משונה במעשיה הטובים, [לפיכך נקראת כושית שנאמר כי אשה כושית לקח]. רבי תנחום אומר, אף ישראל נקראו כושיים, שנאמר [עמוס ט, ז] הלוא כבני כושיים אתם לי, [וכי כושיים היו, אלא] מה הכושי הזה [גופו] משונה מכל הברייות, כך ישראל משונים [בדרכיהם] ובמעשיהם הטובים מכל אומות העולם, לכך נקראו כושיים. וכתוב אחד אומר [ירמיה לח, ז] וישמע עבד מלך הכושי,(כא) וכי עבד כושי היה, והלא(כב) ברוך בן נרייה היה, אלא מה הכושי הזה משונה בעורו, כך ברוך בן נרייה משונה במעשיו הטובים משאר בני אדם. [וכתוב אחד אומר] ויאמר יואב לכושי לך הגיד למלך [ש"ב יח, כא],(כג) וכי כושי היה והלא בן ימיני היה, אלא מה הכושי הזה [גופו] משונה מכל הברייות, כך היה בן ימיני משונה במעשיו ובדרכיו הטובים מכל ישראל. רבי אליעזר אומר בוא וראה ישרותו ותומתו(כד) של אותו האיש שאמר ליואב, אם תיתן אלף כסף איני עובר על מצות המלך אשר צוך, שנאמר [ש"ב יח, יב] ולא אנכי שוקל על כפיי אלף כסף. אמר לו [יואב] בבקשה ממך הראני אותו המקום שאבשלום תלוי בו. ולא קיבל עליו.(כה) התחיל כורע ומשתחווה לו, [שנאמר [שם יד] ויאמר] (אמר לו) יואב לא כן אוחילה לפניך [שם], ולקח אותו בזרוע(ו)(כו) והראה לו [את המקום שאבשלום תלוי בו: וכל עובר על מצות כבד את אביך כאילו עובר על עשרת הדיברות], לפיכך  בו עשרה רמחים, שנאמר [שם טו] ויסבו עשרה נערים נושאי כלי יואב:(כז) שישה נדמו לאדם הראשון וכולן נהרגו. ואלו הן: שמשון בכחו, ונהרג בכחו. שאול בקומתו, ונהרג בקומתו. עשהאל במרוצתו, ונהרג במרוצתו.(כח) יאשייהו בנחיריו, ונהרג בנחיריו.(כט) צדקיהו בעיניו, ולכך עורו עיניו. אבשלום בשערו, ונהרג בשערו. ואבשלום(ל) גיבור כוח היה במלחמה, והיתה חרבו  על מותניו. ומפני מה לא שלף חרבו וכרת שיער ראשו וירד, אלא ראה גיהנם שנפתחה תחתיו, אמר(לא) מוטב לי להיתלות בשער ראשי(לב) ולא לירד באש, לפיכך היה תלוי באלה [שנאמר [ש"ב יח, י] הנה ראיתי את אבשלום תלוי באלה]. רבי יוסי אומר, שבעה פתחים לגיהנם, ונכנס אבשלום עד חמישה פתחים של גיהנם, ושמע דויד והתחיל מיילל ומספד, וקרא על אבשלום(לג) חמישה [פעמים] בני בני, שנאמר [ש"ב יט, א] וירגז המלך ויעל על עליית השער וגו' בני אבשלום בני בני וגו'. והחזירו מחמישה פתחים, [וראה דוד שניצל מחמישה פתחים], והתחיל מהלל ומשבח ליוצרו ואמר עשה עימי אות לטובה ויראו שנאי ויבושו כי אתה ה' עזרתני ונחמתני [תהלים פו, יז]. עזרתני ממלחמת אבשלום,(לד) ונחמתני על אבלי. 


 *   *   *   *   *   *   *   *   *   *   *   *   *   * 
